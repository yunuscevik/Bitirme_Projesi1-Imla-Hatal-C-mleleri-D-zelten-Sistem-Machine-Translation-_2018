			Demirtaş'ın yaptığı başvuru yu bugün karara bağlayan AİHM , Türkiye'nin Avrupa İnsan Hakları Sözleşmesi'nin (AİHS) "yaşam hakkı" ile ilgili 2. maddesini ihlal etmediğine karar verdi.  Selahattin Demirtaş , 2009 yılında kapatılan Demokratik Toplum Partisi (DTP) üyeleri ve kendisi hakkında 2007 yılında Bolu'daki bir yerel gazetede çıkan yazıda şiddetin teşvik edildiğini savunmuştu.  İsim ve soyadının baş harfleri "I.E." olarak verilen şahsın yazdığı "Türk, senin düşmanın burada" başlıklı makalede kendisi ve parti üyeleri hakkında hakaret ve kışkırtma suçu işlenerek yasaların ihlal edildiğini ifade eden Demirtaş'ın Türkiye'de açtığı davada ilgili savcı tarafından "ifade ve basın özgürlüğü" gerekçesiyle takipsizlik kararı verilmesinin ardından Demirtaş, "insan hakları ihlali" şikayetiyle AİHM'e başvurmuştu.  Demirtaş, AİHM'e yaptığı başvuruda söz konusu makale ile can güvenliğinin tehlikeye atıldığı gerekçesiyle AİHS'nin yaşam hakkı ile ilgili 2. maddesinin ihlal edildiğini öne sürmüştü. 
 AA  			
				
					