
	Cumhurbaşkanı Recep Tayyip Erdoğan, Mardin’in Midyat ilçesinde bulunan Suriyeli sığınmacıların yaşadığı kampı ziyaret etmek ve sığınmacılarla iftarda buluşmak üzere yardın Mardin’e geliyor. Midyat ilçesine Akçakaya Mahallesi’nde 2 bin 378’ü Iraklı Ezidi ve 3 bin 47 Suriyelinin barındığı kampta hazırlıklar tamamlandı. Cumhurbaşkanı Erdoğan, iki aylık bir aradan sonra yeniden ziyaret edeceği Mardin’de BM Mülteci Örgütü’nün 10. Yüksek Komiseri olan Portekiz eski Başbakanı Antonio Guterres’in yanı sıra Birleşmiş Milletler iyi niyet elçisi Angelina Jolie’nin de eşlik etmesi bekleniyor. Havayolu ile Mardin’e gelecek olan Cumhurbaşkanı Erdoğan’ın, kendisine refakat eden yetkililerle birlikte helikopterle Midyat’a geçeceği öğrenildi. 

	Mardin Valisi Ömer Faruk Koçak, Mardin Müftüsü Dursun Ali Coşkun ile Midyat’ta bulunan Turabdin Bölgesi Mor Gabriel Manastırı Metropoliti Timetheos Samuel Aktaş ile diğer yetkililerin de refakat etmesi beklenen Cumhurbaşkanı Erdoğan, iftar sofrasında Suriyelilerle birlikte iftar açıp, iftar sonrasında ise sığınmacılarla sohbet edip sorunlarını dinleyecek. 
