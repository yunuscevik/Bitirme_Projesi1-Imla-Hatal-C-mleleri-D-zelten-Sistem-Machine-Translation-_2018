 RADİKAL -  HDP Eş Genel Başkanı Figen Yüksekdağ, görüşme önerilerine kapılarının açık olduğunu söyledi. 
Yüksekdağ,  
                    Ankara 
                   
                    Dünya 
                   Ticaret Merkezi'nde düzenlenecek İl Eş Başkanları toplantısı öncesinde gazetecilerin sorularını yanıtladı.  
Bu zamana kadar kendilerine herhangi bir partiden bir görüşme talebi gelmediğini söyleyen Yüksekdağ, "Ama biz, görüşme taleplerine kapımızın açık olduğunu ifade ettik. Görüşme ve müzakere süreçlerinde kapımız sonuna kadar açık" dedi. 
Yüksekdağ, "
                Türkiye 
              'nin yüzde 60'ından fazlası tek adam siyasetine hayır dedi" ifadesini kullanarak şöyle devam etti: 
"Halk çoğulculuğa evet dedi. Bütün siyasi öznelerin seçmenin bu yönlendirmesine uygun hareket etmesi gerekir. Kimsenin 'benim anlayışım, benim merkezim' gibi dayatmalara girme lüksü yoktur. 
7 Haziran seçimleri itibarıyla sınırlar aşılmıştır, kırmızı çizgiler aşılmıştır. Biz elbette gelebilecek bütün önerilere açığız. Bu konuda parti meclisimizde bir heyet belirlemesi yaptık. Bütün görüşmelere açık olacağız. Kriz yaratan değil, kriz çözen bir rol üstlendik. Doğabilecek krizlere karşı üzerimize düşen görevi yerine getireceğiz." 
 "CUMHURBAŞKANI ÜZERİNDEN DOĞRU OLMAZ"  
Yüksekdağ, Cumhurbaşkanı Erdoğan'ın 4 siyasi parti lideriyle görüşeceği açıklamasını da değerlendirdi.  
"Cumhurbaşkanlığı makamı üzerinden koalisyon görüşmesi yapılması doğru olmaz" diyen Eş Genel Başkan, "7 Haziran seçimlerinde halk herkesin nerede durması gerektiğini belirtti. Cumhurbaşkanı sorumluluğu gereği ön açıcı bir rol oynar, hakem rolünü oynar. Biz parti içi yaptığımız görüşmeler çerçevesinde bu çağrının doğru olmadığını, çağrının Meclis ve seçilmişler kanalıyla işletilmesi gerektiğini düşünüyoruz" ifadelerini kullandı.   Yüksekdağ'ın açıklamalarından satır başları şöyle:   
 'KIRMIZI ÇİZGİ DAYATMASINA HAKLARI YOK'   Benim merkezim, kırmızı çizgilerim dayatmalarına hakları yoktur. Partimize dayalı olarak bunlar ortaya çıkarılmaktadır. Sınırlar aşılmıştır, o meşhur çizgiler aşılmıştır. Seçmen çoğulcu bir yönetim anlayışı istiyor. Siyasette kriz yaratan değil kriz çözen bir rol üstlendik. Üzerimize düşen görevi yerine getireceğiz. İmralı ile görüşmek için heyetimiz başvuru yaptı. Henüz resmi bir yanıt alabilmiş değiliz. 7 Haziran seçim sonuçları barışa ve çözüme verilen oyların sonucudur. Çözüm konusunda halklarımızın ne kadar büyük bir beklenti içinde olduğunu gösteriyor. 
 KANDİL LE GÖRÜŞME İDDİASI     İmralı görüşmesinin önündeki engellerin kaldırılması gerekir. Kandil bu süre içinde görüşlerini ifade ediyor, heyetimiz aracılığıyla çözüm sürecine bağlı olarak görüşmeler sürüyor. Rutin çerçevede görüşmeler olacaktır, böyle bir görüşme planımız yok      SURİYE SINIRINDAKİ GELİŞMELER     Önemli bir kazanım elde edildi. Sınıra gelip siyasi iktidarın yasağı nedeniyle içeri giremeyen 100 kişi öldürüldü. Türk ve Arap halklarına katliam yapıldı. Tam bir kıyım siyaseti yaşanıyordu. 
                AKP 
               nin bu günahta payı büyüktür. Seçim sonuçları da bu işin kefaretidir böyle düşünmek lazım, "Kobani düştü düşecek" diyenler büyük bir başarısızlıkla karşı karşıya kaldı.  