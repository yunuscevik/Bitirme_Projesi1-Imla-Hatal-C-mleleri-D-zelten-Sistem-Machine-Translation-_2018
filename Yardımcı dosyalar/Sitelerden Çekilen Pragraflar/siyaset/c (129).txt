
	7 Haziran genel seçimlerinden sonra 25. Dönemde görev yapacak milletvekilleri TBMM Genel Kurulu’nda ant içiyor. CHP Milletvekili Deniz Baykal, en yaşlı milletvekili sıfatıyla geçici olarak Meclis’e başkanlık ediyor. Genel Kurul’a, Cumhurbaşkanı Recep Tayyip Erdoğan’ın girişi sırasında AK Parti sıralarından alkış sesleri yükseldi, muhalefet partileri sıraları ise Erdoğan’ı salona girişinde alkışlamadı.Cumhurbaşkanı Erdoğan’a ’Hoşgeldiniz’ diyen Baykal, ilk olarak kendisinin ant içeceğini söyledi. 

	Baykal’ın ant içmesi öncesinde yaptığı konuşmada, "Geçici genel başkanınız olarak ilk andı ben içeceğim" demesi genel kurulda gülüşmelere yol açtı. Baykal, konuşmasını "Geçici Başkanınız" olarak düzeltmesinin ardından ant içti. 
