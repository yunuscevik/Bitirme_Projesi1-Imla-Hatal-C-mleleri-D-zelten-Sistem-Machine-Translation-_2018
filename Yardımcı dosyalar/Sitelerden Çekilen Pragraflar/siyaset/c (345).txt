 RADİKAL -  25. Dönem Milletvekili Genel Seçimlerinin ardından Parlamento'ya giren milletvekilleri mazbatalarını aldıktan sonra kayıt işlemleri için 
                Türkiye 
               Büyük Millet Meclisi'ne (TBMM) gelmeye devam ediyor. HDP Mersin Milletvekili Dengir Mir Mehmet Fırat da kayıt işlemlerini tamamladı.   Gazetecilere açıklamalarda bulunan Fırat, Cumhurbaşkanı Erdoğan'ın 7 Haziran seçimlerinden sonra başkanlık sevdasından vazgeçmiş gözüktüğünü ifade etti. Seçim sonuçlarının onu biraz frenlediğini ancak yeniden 'ben' demeye başladığını belirten Fırat, "Yetkileri Parlamenter sisteme uygun değil. Yetkileri daraltılmalıdır, sembolik hale getirilmelidir. Bunu 
                AK Parti 
              'de dile getiriyordu. Bunu nerede görebiliriz; 2002, 2007, 2011 AK Parti seçim beyannamelerinde var.   2007 yılında yapılmış Anayasa çalışma taslağında var. Ama ne olduysa 2011 seçimlerinden sonra bir başkanlık sevdasıdır gidiyordu. Ama umut ediyorum Türkiye Türk usulü bir başkanlık sistemi, bana göre Suriye usulü başkanlık sistemiyle veya Irak'taki Saddam dönemi başkanlık sistemiyle farklı olmaz. O bakımdan inanıyorum ki Türk halkı da şunu söyledi: Biz başkanlık sistemi istemiyoruz, Cumhurbaşkanı sembolik yetkilerle, öyle meydanlara çıkıp seçim propagandası yapmasını da tasvip etmiyoruz diye karar verdi. Bu karara uymak lazım. Hep milli irade derlerdi, milli irade ortada." diye konuştu.   'AK PARTİ OYUNU YÜKSELTMEK VE 
                MHP 
              'Yİ DE 2002'DEKİ DURUMA GETİRMEK İSTİYOR'   Erken seçimin kendileri için bir korku vesilesi olmadığını dile getiren Fırat, Cumhurbaşkanının erken seçimle tehdit edip etmediği konusundaki bir soruya, "Bir şekliyle milletvekillerini tehdit ediyor. Bu bizim için tehdit noktası değil. Yüzde 13 ile geldik yüzde 20 ile döneriz. İddialıyız. Biz o tehdit önemli değil. MHP ile 
                AKP 
              'yi bir araya getirip tabandaki geçirgenlikten de istifade ederek AK Parti'nin oyunu yükseltmek ve MHP'yi de 2002'deki duruma getirmek. Amaç kesinlikle bu. Bunu görmemek mümkün değil. Bu oyuna gelir mi; çünkü bu oyunu daha önce bir kez seyrettiler, bu oyuna da geldiler. Ümit ediyorum ki bir daha gelmezler." şeklinde cevap verdi.  CİHAN   