 RADİKAL -  7 Haziran'a HDP ile ittifak yaparak katılan EMEP açıkladığı 'GYK seçim değerlendirmesi'nde, bundan sonra TBMM'de gece yarısı torba yasalar çıkarılmasının ya da grevlerin yasaklanmasının kolaylıkla yapılamayacağını belirtti. Açıklamada, "Cumhurbaşkanı Erdoğan ve 
                AKP 
               nin  tek adam, tek 
                parti 
               düzeni  anlayışıyla gündeme getirdiği başkanlık dayatması engellenmiş ve bu cepheden başta işçi sınıfı olmak üzere halka yönelecek yeni saldırıların önü kesilmiştir. Bu da 7 Haziran seçimlerinin en önemli kazanımıdır" denildi.  Açıklamada 'bundan sonrası' içinse şu görüşler ifade edildi:  
"Askeri ve bürokratik mekanizmalarıyla burjuva devlet ve onun eklentisi olan saldırı ve terör araçları yerli yerinde durmaktadır. Üstelik gerileyen güç olsa da, seçimlerden birinci parti olarak çıkan AKP hala, koalisyon seçenekleri içinde burjuva gericiliğin düzenin &lsquo;istikrarı sağlayacak iktidar  arayışlarında önemli rol biçtikleri bir parti durumundadır. 
7 Haziran seçimlerine HDP ile ittifak halinde giden partimiz, emek ve demokrasi güçlerinin ortak mücadelesini bugünkü düzeyinin ötesine taşıyacak bir birlik zemini ihtiyacına birçok vesileyle dikkat çekmiştir. Partimizin 7. Kongresi nin ardından yapmış olduğu  demokrasi cephesi  çağrısı da bu anlayışının bir sonucudur. Partimiz bu seçimlerde sermaye partilerine karşı, demokratik bir halk seçeneği oluşturmak için güç birliği yapanların çabalarına büyük değer vermekte ve bu çabaların önümüzdeki süreçlerde daha da büyütülmesi gerektiğine işaret etmektedir. 
7 Haziran seçim sonuçları, işçi ve emekçilerin örgütlü mücadelelerinin gelişmesinin olanaklarını artırmıştır. Halk bir statükoyu yıkmış, değişim tercihini ortaya koymuştur. Gezi sürecinde halk hareketinin kazandığı özgüven ve başarıyı, hemen yanı başımızda, AKP iktidarının destek verdiği IŞİD barbarlığına karşı Kobane de kazanılan başarı izlemiştir. Yine işçi ve emekçilerin yoğun sömürü ve ağır çalışma ve yaşam koşullarına karşı mücadelesi yükselmektedir. 7 Haziran seçimlerinde kazanılan başarı da bu tabloyu tamamlamıştır. 
HDP ve demokrasi güçlerinin elde ettiği seçim başarısı sadece 
                Türkiye 
               halkları açısından değil, bölgedeki tüm halklar açısından da bir başarıdır. 
Ortaya çıkan bu yeni durum içerisinde dün olduğu gibi bugün de partimiz için temel önemde olan sorumluluk bütün milliyet ve inançlardan işçi sınıfı ve emekçilerin, acil ekonomik, sosyal ve demokratik taleplerinin kararlılıkla savunulmasıdır. Tekellerin, işbirlikçilerinin ve büyük toprak sahiplerinin egemenliğine karşı halkların bağımsızlık, demokrasi ve sosyalizm mücadelesinin yükseltilmesidir."  