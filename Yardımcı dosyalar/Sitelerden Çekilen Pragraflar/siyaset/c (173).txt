
	Açılışa katılan kalabalığı selamlayan Cumhurbaşkanı Erdoğan, “Anlamlı bir açılış töreninde bir aradayız. Bu camimiz külliyesi ile birlikte inanıyorum ki bölgede bir örnek teşkil edecek. Bundan dolayı Altunkaya ailesini tebrik ediyorum. 3 bin kişilik bir cami olduğunu duyunca mutlu oldum. Yarabbi camilerimizi cemaatsiz, ülkemizi camisiz bırakma“ dedi.  Ülkedeki birliğin ve beraberliğin zedelenmesine izin verilmemesi gerektiğini vurgulayan Erdoğan, “Birbirimizi Allah için sevelim. Birbirimizi Allah için sevdiğimizde bu topluluğun içine ayrılık tohumu atılmaz. Yüce Allah, ayeti kerime de biz sizi kabileler halinde yarattık diyor. Hiçbir kavmin üstünlüğü yoktur. Üstünlük takvadadır. Bu istikamette gidersek birliğimiz, beraberliğimiz bozulmaz” dedi. 

	Cumhurbaşkanı Erdoğan cami açılışı sonrası Midyat Belediye Başkanlık binasına geçti. Midyat belediye binasında Midyat Belediye Başkanı Şehmus Nasıroğlu ile basına kapalı görüşen Erdoğan, iftarını yapmak için Suriyeli ve Iraklı mültecilerin barındığı kampa geçti. Erdoğan, çıkışta kendisini bekleyen vatandaşlara makam otobüsünden hediye paketleri verdi.  

	BİLAL ACAR - MEHMET SALİH KESKİN 
