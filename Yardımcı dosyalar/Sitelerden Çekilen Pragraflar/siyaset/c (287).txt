			 VOLKAN YANARDAĞ/HT GAZETE  
AK Parti ’de, 23 Haziran’da başlayacak Meclis Başkanlığı  seçim süreciyle ilgili hesaplar yapılmaya başlandı. AK Parti, Meclis Başkanlığı seçimi ile koalisyon görüşmelerini birbirinden bağımsız olarak yürütmek istiyor. Koalisyon görüşmelerinde Meclis Başkanlığı’nın bir pazarlık unsuru olarak masada bulunmasına sıcak bakılmıyor. Ancak bu seçimin koalisyon görüşmeleri için de güçlü bir sinyal vermesi bekleniyor.  
AK Parti’nin hesaplarına göre, her parti ilk 2 turda kendi adayını çıkaracak. Bu durumda, Meclis Başkanlığı seçimi için gerekli üye tam sayısının üçte ikilik çoğunluğuna, yani 367’ye hiçbir parti ulaşamayacak. 3. turda salt çoğunluk olan 276 aranacak. 258 ile en yüksek sandalye sayısına sahip olan AK Parti de dahil, Meclis’e giren 4 parti bu çoğunluğa ulaşamayacağı için 4. tura, en çok oy alan iki adayın yarışacağı oylamaya geçilecek. Parlamento aritmetiğine göre bu turda AK Parti ile CHP  adayının yarışmasına kesin gözüyle bakılıyor.   

	
		
			
				 
				AZINLIK HÜKÜMETİ OLUR MU? 
				 
			 
		