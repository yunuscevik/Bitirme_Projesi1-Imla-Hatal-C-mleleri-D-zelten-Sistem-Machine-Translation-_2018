 RADİKAL-  9'uncu Cumhurbaşkanı Süleyman Demirel'in ölümü dünyada da yankı buldu. Demirel'in vefat haberinin ardından liderlerden başsağlığı mesajları geldi. Azerbaycan Cumhurbaşkanlığı resmi internet sitesinde Cumhurbaşkanı Recep 
                Tayyip Erdoğan 
              'a hitaben yayımlanan mesajda, Demirel'in hayatını kaybetmesi nedeniyle derin üzüntü duyulduğu kaydedildi. 
"Sayın Cumhurbaşkanı, Aziz kardeşim" diyerek başlayan Aliev'in mesajında, "
                Türkiye 
              'nin 9. Cumhurbaşkanı, büyük devlet adamı ve politikacı Süleyman Demirel'in vefat haberi bizi derinden kederlendirdi. Süleyman Demirel, bütün hayatını Türkiye'nin refahına adadı. Demirel, Türk dilli halklar ve devletler arasında iş birliğinin geliştirilmesi için büyük katkı sağladı. Demirel, aynı zamanda Azerbaycan halkının gerçek dostu idi. Azerbaycan'ın bağımsızlık mücadelesinde verdiği destek ve Azerbaycan-Türkiye kardeşliğinin güçlendirilmesine yaptığı hizmetler Demirel'in Azerbaycan'a gönülden bağlılığını yansıtmaktadır" ifadeleri yer aldı.  