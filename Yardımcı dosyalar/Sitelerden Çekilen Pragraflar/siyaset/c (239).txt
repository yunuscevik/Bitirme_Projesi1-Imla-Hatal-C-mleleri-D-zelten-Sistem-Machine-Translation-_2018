
	Cumhurbaşkanı Recep Tayyip Erdoğan, resmi Twitter hesabı üzerinden Mısır'da alınan idam kararına ilişkin olarak açıklamalarda bulundu. Mısır'ın seçilmiş Cumhurbaşkanı Muhammed Mursi ile 105 kişiye verilen idam cezalarını hukukun, temel hak ve özgürlüklerin katledilmesi olarak değerlendiren Erdoğan, “Darbe yönetiminin talimatlarıyla verilen idam kararlarının geri alınması için uluslararası toplumu harekete geçmeye çağırıyoruz. Mısır'da sağduyu, demokrasi ve hukukun hakim olmasını temenni eden Türkiye, her zaman kardeş Mısır halkının yanında olmaya devam edecektir” dedi.  
