

  
    
      
       
     
	MHP lideri Devlet Bahçeli , Kılıçdaroğlu’nun HDP ve CHP 'yle koalisyon yapması karşılığında "Bahçeli başbakan olsun" teklifini reddetmesi, CHP Genel Sekreteri Gürsel Tekin ’in eleştirisine neden oldu. Tekin, “Sayın Bahçeli kabul etmeyeceğini ifade etmiş. Millete havale ediyoruz! Millet takdir edecek. Türkiye ’nin kevgire döndüğü, içeride ve dışarıda bu kadar sorunların olduğu bir ortamda bir erken seçimi Türkiye’nin kaldırması mümkün değildir” dedi. 
	 
	Tekin, MHP’nin koalisyonu reddetmesinden sonra başka olasılıkların olup olmadığı sorusuna cevap verdi. “Bugünden yarına bir şey söylemek mümkün değildir. Daha süreç başlamış değil. Yani önümüzdeki günlerde büyük olasılıkla ayın 25’inde süreç başlayacak. Daha yetki verilmemiş yani, yetki kime verilecek? Nasıl işleyecek? Yetkiyi alan süreci nasıl işletecek? Biraz zamana ihtiyacımız var, hep beraber göreceğiz” diye konuştu. 

	İlgili Haber    Bahçeli'den Kılıçdaroğlu'na cevap: Çin'den gelen yeni oyuncak mı?    
	 
	Tekin, MHP Genel Başkanı Bahçeli’nin erken seçime “15 Kasım uygundur” diyerek  yeşil ışık yakması hakkındaki soruya şu yanıtı verdi: 
	 
	“Bunu, Sayın Bahçeli’ye soracaksınız. Muhatabı ben değilim. Ama Türkiye’nin kevgire döndüğü, içeride ve dışarıda bu kadar sorunların olduğu bir ortamda bir erken seçimi Türkiye’nin kaldırması mümkün değildir. Millet iradesiyle bir seçim olmuştur. Millet bütün siyasi partilere ayar vermiştir. Diyor ki kardeşim benim takdirim bu. Bu takdir içerisinde bir koalisyon kuracaksınız. Benim sorunlarımı, dertlerimi ortadan kaldıracaksınız. Biz millet iradesine saygılıyız. Millet iradesi çerçevesi içerisinde Cumhuriyet Halk Partisi hazırdır.” 
	 
	“MHP’yi hangi konularda ikna edemiyorsunuz?” sorusuna da cevap veren Tekin, “Şu anda süreç başlamadığı için sadece  gazete haberleri üzerinde yorum yapıyoruz. Ayın 25’inden itibaren, Cumhurbaşkanı yetki verdikten sonra daha net düşüncelerimizi ifade ederiz. Bizim vazgeçemeyeceğimiz tele kural hukuk sistemidir. Herkesin hukuk içerisinde davranabileceği bir sistemin yaratılması için sonuna kadar mücadele edeceğiz. Sonuna kadar da destek vereceğiz” diye konuştu. 
  
 
