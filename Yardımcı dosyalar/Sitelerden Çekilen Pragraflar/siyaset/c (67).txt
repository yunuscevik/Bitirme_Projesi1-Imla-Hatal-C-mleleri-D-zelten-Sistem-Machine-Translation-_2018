

  
    
      
       
     
	Davutoğlu'nun sözlerinden bazı satırbaşları şunlar: 

	"Hiç ihmal  etmediğimiz ana ilkelerden biri istişaredir. Diğer partiler kendi aralarında ya da verdikleri mesajlarla çözümsüzlüğe yönelirken biz soğukkanlı bir şekilde tabloyu değerlendirdik. 

	8 Haziran  sabahı bismillah dedik, iç muhasebemizi yapmaya başladık. Bu istişareler önce MYK , Bakanlar Kurulu  üyelerinin ortak toplantısında ele aldık. 

	MKYK’yı topladık, tabloyu anlamak, tahlil etmek ve muhtemel senaryolarda alınacak tavır konusunda değerlendirmelerde bulundu. MKYK beni tam yetkili kıldı. 

	Seçim sonuçlarıyla ilgili hiç kimsenin spekülasyon yapmadan milli iradeyi doğru okuması lazım. 3 önemli sonucu var. 

	Milli irade tecelli etti: Demokrasi çıkan neticeye saygı gerektirir. 

	 AK PARTİ  SİYASİ BİR GERÇEKTİR   

	Türkiye’yi Ukraynalılaştırmak, seçim üzerinden manipülasyonlarla istikrarsızlaştırmak isteyenlerin yerine milli irade tecelli etmiştir. 

	Bu seçimlerin birinci partisi ve kazananı AK Parti: Matematiksel bir gerçek olduğu kadar siyasal bir gerçektir. 

	En yakın rakibine 16 puan fark atmıştır. Açık farka rağmen hala ana muhalefet partisi genel başkanı kendi başaramadığı bir şeyi başka partilerden yedekleme suretiyle kendini başarılı kılmaya çalışıyor. 

	Ak Parti dışında sadece  4 parti yüzde  40 oranını geçebilmiştir. CHP  bir kez geçebilmiştir. Bir de Özal 83’te.. AK Parti’yi başarısız göstermek isteyenlerin yaptıkları şey matematiği tahrif etmektir. 

	Milletimiz Ak Parti’yi yetkili ve sorumlu kılmıştır. Kimse rol çalmaya kalkmasın. Yönetme, hükümet etme anlamında da en kapsamlı meşruiyete sahip parti AK Parti’dir. 

	Türkiye’de milleti temsil kabiliyeti en yüksek parti AK Parti: Türkiye’nin her köşesinden gelerek milleti temsil etme hakkı. Hem matematiksel hem de siyasal bir gerçektir. 

	AK Parti 56 ilde birinci oldu. 23 ilde ikinci parti, sadece 2 ilde 3. Parti. Kılıçdaroğlu’nun ‘acaba biz milleti temsil edebiliyor muyuz’ diye sorması lazım. 37 ilde temsil edilmiyor CHP. 

	AK Parti grupları ortak bir akıl, ortak bir vicdanla kurulmuş kutlu bir topluluktur. Yer boş kalmayacak, mevzi boş kalmayacak, misyon sahipsiz kalmayacak. Nelerle karşılaştık? 22. dönemde daha başlarken bizi eksik bırakmak istediler. 

	 AK PARTİ KADROLARI NETİCEYİ BEKLEDİ   

	Kurucu genel başkanımız yasaklı kılındı. O andan itibaren engellemeler başladı. Eski Türkiye hakim  kılınsın istediler. Başaramadılar. 13 yıllık şerefli AK Parti meclis  grupları eski alışkanlıkları yıkan ahlak abidesi tavırlar sergilediler. 1 Mart tezkeresi yaşandıktan sonra bu parti dağılır diye hesap edenler oldu. 

	AK Parti içinden cumhurbaşkanı seçilemez diye kampanyalar yürütüldü. 23. dönemde cumhurbaşkanı AK Parti içinden seçildi. Gül cumhurbaşkanı oldu. AK Parti kapatma davası  açıldığında hangi ses yükseldi. Bir tek ses yükseldi: Milletin sesi ve AK Parti grubunun gür sesi. Başka bir yerde olsaydı herkes yeni korunaklı limanlarda yer bulur muyuz diye arayışlara girildi. 

	7 Haziran’da şu çıkmazsa sivil itaatsizlik yapanların kulağına küpe olsun. Haksız bir AYM kararı karşısında bile AK Parti kadroları vakarla neticeyi bekledi. 

	Zamana da oynanmadı. Biz de 7 Haziran sonrası balkon konuşması yaparken aynı kararlılıkla vurguladık. Türkiye’nin belirsizliğe girmesine izin vermeyeceğiz.  

	24. döneme girerken hepimiz büyük umutlar içindeydik. Hemen arkasından terör  harekete geçti. Silvan olayları gibi. Çözüm süreci rayına girerken 2013 ’te Gezi olayları ile meşruiyet sınırlarının dışına çıkılmaya çalışıldı. Türkiye özgür bir ülkedir. Gösterinin esasından sebep olarak gösterilen hususların dışına çıkıldı. Seçimle iktidara gelen bir parti yerinden edilmeye çalışıldı. Arkasından 17-25 Aralık… Bir ateş çemberinin içinden geçiyoruz. Arap  baharı diye adlandırılan Türkiye’deki başarı hikayelerinden de esinlenen halkların ayağa kalkması oldu. Bundan çekinenler Ortadoğu ’daki demokrasi rüzgarını kestiler. 2012 ’de ilk kez Mısır ’da seçilmiş bir cumhurbaşkanı işbaşına geldi. İlk kez Yemen ’de çok geniş bir koalisyonla demokrasi kökleşmeye başladı. Ama izin vermediler. 

	 MUSRİ HABERİNİ KÜRSÜDEN DUYURDU 
	   

	Şimdi bir haber geldi. Mısır müftüsü İhvan liderinin idam  cezasını onaylamış. Mursi’nin idamı da müebbete çevrilmiş. Şimdi sınav  zamanıdır. Türkiye’deki demokrasi yanlıları sınavdadır. 

	Acaba seslerini yükseltebilecekler. Ama biz nerede  dikta gördüysek onun karşısında dimdik durduk, durmaya devam edeceğiz. Bedeli ne olursa  olsun. Kendimiz için ne istemişsek Ortadoğu’daki kardeş halklar için de aynısını istedik. 

	  

	
		İlgili Haber  
	
		  
	
		Mursi'nin cezası belli oldu  
 

	  

	28 Şubat’ta sembolik dil kullanan başbakanlar gördük. Ak Parti’den çıkan Başbakanlar hiçbir şekilde milletten aldığımız bir iradeyi milletin iradesi dışındaki güçlere temsil etmedik, etmeyeceğiz. Bu sınavdan kimin nasıl geçip geçemeyeceğini hep beraber göreceğiz. Cumhurbaşkanını, AK Parti’yi hedef tahtasına koyan uluslar arası medyanın şimdi nasıl tavır aldığını göreceğiz şimdi Mısır karşısında. 25. dönem milletvekilleri olarak önümüzdeki 4 yıl ama ola ki zaruretler daha önce bir seçim gerektirir, onu ayrıca ele alırız, bu ağır sorumluluk sizlerin omuzundadır. 

	Milletten aldığınız teveccühle buradasınız, bunu unutmayıp hakkını vereceğinizden zerre şüphemiz yok Bütün dönemleri kast ederek söylüyorum AK Parti milleti temsil etmektedir. AK Parti bir ve beraber oldukça bütün milleti aynı potada tutan bir siyaset  olacaktır. Biz hiziplerin, kulislerin partisi olmadık. Hepimiz çeşitli zamanlarda sınamalardan geçeceğiz. İmtihanların aşılmasındaki en büyük güç yanı başınızdaki dava arkadaşınızdır. Düşünün Ana muhalefet partisi bir araya geldiğinde bir ve beraber olsalar bile 37 vilayetten temsilci yok. Ama biz bir araya geldiğimizde Türkiye’nin her dağını, taşını bir araya getirmiş oluyoruz. 

	 'İKTİDARLARI KAYBEDEBİLİRİZ AMA...'   

	Biz bütün Türkiye’yi temsil ediyoruz. Birliğimizin anlamı milletimizin de birliğidir. Eminim bu dönemde de kim ne ayak oyunu yaparsa yapsın omuz omuza verişimizin arasına kimse giremez. Biz ilkelerin siyasetini benimsiyoruz. 90'lı yılların kirli siyasetini hiçbir zaman partimize bulaştırmadık. Eskiden  olsa Acaba hangi partiden transfer  ederler iddiasını ortaya atarlardı. 

	Biz milletimizin benimsemediği hiçbir yöntemin AK Parti’ye nüfuz etmesine izin vermeyeceğiz. Meşruiyet sınırlarının dışına çıkmayacağız. Milletin önüne çıktığımızda kimse bizi kirli siyasetle suçlayamayacak. İktidarları kaybedebiliriz ama kesinlikle  şahsiyetimizi, onurumuzu kaybetmeyeceğiz Biz birilerinden rövanş almak için değil bir tarihi ayağa kaldırmak için yola çıktık Her türlü görüşmeye açık olduğumuzu ifade ettik. 

	Ama ilkelerimizden bir zerre bile taviz vermeyeceğiz Kısa dönemli planlarla Başbakanlık , bakanlık koltuklarına oturalım, sonra da oradan kalkmayalım demedik. 3 dönme kuralı o yüzden uygulandı. Balkon konuşmasında vurguladık. AK Parti’nin hiçbir mensubundan olumsuz bir söylem kullanıldığını görmedi kimse.  

	 "BİR KERE YÜZDE 60 YOK"  
	  

	CHP kaybettiği bir seçimi kazandım telaşına yöneldi. Kendi parti içi çekişmelerinin yansımasıdır. Kılıçdaroğlu yüzde 60’lık blok var. Bir kere yüzde 60 yok. Bizi kutuplaştırıcı bir söylem kullanmakla tenkit edenlere söylüyorum. Blok ne demek? Bundan daha kutuplaştırıcı söylem olabilir  mi? Bütün meseleleri AK Parti’yi bir şekilde engelleyecek yol takip etmek. Restorasyondan bahsediyorlar. Tabirleri doğru kullansınlar. Devlet makamlarına ve siyaset kurullarına hakaret ederek restorasyon yapılmaz. 

	 "CUMHURBAŞKANI'NI HEDEF ALAN HER ŞEY..."   

	Cumhurbaşkanı ve Cumhurbaşkanlığı makamını hedef alan her şey bizi hedef almıştır. Cumhurbaşkanımızla ilgili öyle bir hava estiriliyor ki meşruiyet tartışması açılmaya çalışılıyor. Bu makamın meşruiyetini tartışma konusu yapmayız. Bir siyasi çözüm bu tablodan çıkacaksa herkes var olan anayasal sürecin dokusuna saygı göstermelidir. Bu anayasal süreçte de hükümet kurma görevini verecek makam cumhurbaşkanlığıdır. 

	 “SİZ NE YAPMAK İSTİYORSUNUZ”   

	MHP'nin kapıları kapatan bir tutumuyla karşı karşıyayız. MHP'de hep başka partilerin ne yapması gerektiği söyleniyor. Halk bilmek istiyor. Siz ne yapmak istiyorsunuz? Tutumlarını açıkça söylesinler. Onlar da iç muhasebe yapmak durumundalar. 

	 “HDP SEÇİMİN GALİBİ İLAN ETTİ…”   

	HDP ise daha vahim bir tablo ortaya koydu. Seçimin galibi ilan ettiler kendilerini. Yüzde 13'le nasıl seçim galibi oldukları tartışılır. Şimdi sınav vaktidir. Sayın Demirtaş'ın bu silahları gömme vaktidir dediğini duydunuz mu? Siz silah için mi oy verdiniz, terörün devamı için mi oy verdiniz seçmenime soruyorum . HDP'ye sorun bunu. 

	  

	    
 
