
	  

	Mazbatasını aldıktan sonra kayıt yaptırmak üzere Meclise gelen MHP Genel Başkan Yardımcısı İstanbul Milletvekili Semih Yalçın’a kızları eşlik etti. TÜSİAD’ın MHP Genel Başkanı Devlet Bahçeli’ye yaptığı ziyareti normal bir hadise olduğunu, parti olarak TÜSİAD’ı dinlemek durumunda olduklarını kaydeden Semih Yalçın, koalisyon sorularına cevap verdi. 

	Sahada seçmene ne söz verdilerse bu sözlerinden vazgeçmediklerini kaydeden Semih Yalçın, “MHP, öncelikli koalisyonun diğer partilerin arasında olmasını daha doğru bulduğunu ifade etti, politik uyumluluk kendi aralarında hakim olduğu için. Hala bu noktadayız. Buna rağmen olmuyorsa MHP’nin görüş ve ilkeleri bellidir, koalisyon kuracak siyasi irade o ilkeleri kabul etmek suretiyle ancak masa başına oturabilir. Biz bu noktadayız” dedi. 

	Meclis Başkanı seçimlerinde ilk olarak ortaya çıkacak adaylara bakacaklarını, MHP’ye uygun bir aday olursa destekleyeceklerini, olmaması durumunda kendi adaylarını çıkartacaklarını kaydeden Yalçın, yüzde 60 bloku ile ilgili “Blok çöktü” iddialarına “Genel Başkanımız net olarak ‘ne yüzde 60’ı’ şekliyle bir yaklaşımda bulundu. Bloklaşma içinden siyaset üretmek biraz zor olsa gerek, o tür yollara başvuracağımıza görüşmeler esnasında daha net olmak gerektiğine inanıyoruz” diye konuştu.  

	DERYA YETİM 
