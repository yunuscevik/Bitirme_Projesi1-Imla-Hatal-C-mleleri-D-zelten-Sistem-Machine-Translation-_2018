
	Dışişleri Bakanlığı Sözcüsü Tanju Bilgiç, bakanlıkta düzenlediği basın toplantısında gündeme ilişkin soruları cevaplandırdı. 

	9. Cumhurbaşkanı Süleyman Demirel için ulusal bir cenaze töreni düzenleneceğini belirten Bilgiç, dün bakanlıkta ilgili kurumların katılımıyla bir toplantı gerçekleştirildiğini ifade etti. 

	Demirel’in vefatı dolayısıyla ilan edilen ulusal yas sebebiyle dış temsilciliklerinde de bayrakların yarıya kadar indirileceğini sözlerine ekleyen Bilgiç, cenaze programını açıkladı. 

	9. Cumhurbaşkanı Demirel’in evinin bulunduğu Güniz Sokak’ta cuma günü saat 08.00’da bir tören düzenleneceğini belirten Bilgiç, “Ardından merhumun cenazesi Güniz Sokak’taki evinden TBMM’ye intikal ettirilecek ve saat 09.00’da burada bir tören icra edilecek. TBMM’deki törenin ardından cenaze Kocatepe Camisi’ne getirilecek. Burada kılınacak cuma namazını müteakip cenaze namazı kılınacak. Cenaze törenin ardından Süleyman Demirel’in naaşı Ankara Esenboğa Havaalanı’nda Isparta’ya götürülecek” dedi. 

	Bilgiç, uluslararası katılımcıların gece saatlerinde netleşeceğini kaydetti. 

	 “TEL ABYAD’DAN 3-16 HAZİRAN ARASINDA 23 BİN KİŞİ GİRİŞ YAPTI”  

	Tel Abyad’a çatışmalar nedeniyle çok sayıdaki insanın Türkiye’nin sınırlarına geldiğini ve bu insanların çoğunluğunu Arap ve Türkmenlerin oluşturduğunu belirten Bilgiç, “3 -16 Hazirana kadar toplam 23 bin 349 kişi Türkiye’ye giriş yapmış. Dün herhangi kitlesel bir giriş olmamış. Dün ayrıca yaklaşık bin 100 Akçakale’den Tel Abyad’a döndü. Bu konuya ilişkin olarak geriye dönüşlerin başladığını konusunda bazı haberler var” diye konuştu. 

	 “ÇAVUŞOĞLU, ABD DIŞİŞLERİ BAKANI KERRY İLE GÖRÜŞECEK”  

	BM Güvenlik Konseyi üyelerine Suriye konusundaki hassasiyetlerini birer mektupla ilettiklerini sözlerine ekleyen Bilgiç, NATO ve AB’ye konudaki hassasiyetlerinin ilettiklerini dile getirdi. 

	Bilgiç, Dışişleri Bakanı Mevlüt Çavuşoğlu’nun ABD Dışişleri Bakanı John Kerry ile dün bir telefon görüşmesi gerçekleştireceğini ancak karşılıklı program çıkışması nedeniyle bu görüşmenin bugün veya yarın gerçekleştirileceği kaydetti. 

	 “PYD’NİN KONTROL ALTINA ALDIĞI BÖLGELERİ GELİŞMELER İZLENİYOR”  

	Suriye’de siyasi bir değişimin sürecinin hızlınca sağlanması gerektiğini belirten Bilgiç, bunun alt koşullarının olduğunu, uçuşa yasak bölge, güvenli bölgelerin yapılması gerektiğini söylediklerini vurguladı. 

	Bu tarz kitlesel göçlerin Türkiye sınırına gelmemesi ve Türkiye sınırında yığılmaların olmaması için oluşturulması gerektiğini söylediklerini belirten Bilgiç, Suriye sonusun da ABD Dışişleri Bakanlığı Sözcüsü’nün ‘PYD’nin kontrol altına aldığı bölgelerdeki halkın yerinden edildiğine dair iddiaları izlediklerini’ yönündeki açıklamalarını anımsattı. 

	 “10 MİLYON DOLAR HİBE YERİNE GETİRİLECEK”  

	Ukrayna’daki gelişmeleri de değerlendiren Sözcü Bilgiç, Ukrayna’ya ve Kırım Tatarlarına her türlü desteği vermeye devam edeceklerini kaydetti. 

	Dün olduğu gibi bugünde yardımlarına devam edeceklerini kaydeden Bilgiç, Ukrayna’ya 10 milyon dolarlık bir hibe taahhütlerinin bulunduğunu ve bunun bir kısmının yerine getirildiğini sözlerine eklendi. 

	 “ORADAKİ BİR DEĞİŞİKLİĞİ KABUL ETMEMİZ MÜMKÜN DEĞİL”  

	Suriye Kuzeyi’nde artan Kürt varlığını ve sınırda yaşananları da değerlendiren Bilgiç, konuşmasına şöyle devam etti: 

	“Sorunun siyasi bir çözüm çerçevesinde Suriye’de çözülmesi gerektiğini söylüyoruz. Bu çözüldüğünde bu kitlesel nüfus hareketi de olmayacak. Özellikle bir bu zorlamalara da karşıyız. Orada bir değişiklik yaratacaksa bu bizim kabul edebileceğimiz bir husus değil. Önümüzdeki dönemdeki gelişmeler Türkiye’nin bu yöndeki politikasını belirleyecektir.” 

	TÜRKER BEKTAŞ   
