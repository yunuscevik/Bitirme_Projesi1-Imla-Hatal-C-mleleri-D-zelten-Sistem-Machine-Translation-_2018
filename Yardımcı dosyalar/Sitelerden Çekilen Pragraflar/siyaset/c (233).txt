
	Katılımcıların yüzde 53,48’i erken seçim isterken, yüzde 46,52’si ise oluşan tablodan memnun. Erken seçim yapılması durumunda seçmenin yüzde 88’i oy verdiği parti tercihini değiştirmeyeceğini, yüzde 8’i ise oy verdiği partiyi değiştireceğini, yaklaşık yüzde 4’ü ise kararsız olduğunu açıkladı. 

	Politic’s Araştırma Şirketi 12 ilde bin 300 katılımcı ile yaptığı son kamuoyu araştırmasını açıkladı. Ankette CHP’li seçmenin yüzde 57,14’ü AK Parti ile koalisyonun olmasını istiyor. AK Partili seçmenin ise yüzde 14,35’i CHP ile koalisyonun kurulmasını istedi. AK Parti-CHP koalisyonuna MHP’li seçmenin yüzde 7,14’ü, HDP’li seçmenin ise yüzde 23,08’i destek verdi. 

	 CHP-MHP-HDP KOALİSYONUN EN ÇOK HDP’LİLER İSTİYOR  

	Firma tarafından yapılan araştırmaya göre CHP-MHP-HDP koalisyonunu ise en çok HDP’li seçmenin istediği ortaya çıktı. HDP’li seçmenin yüzde 42,31’i, MHP’li seçmenin yüzde 5,10’u, CHP’’li seçmenin yüzde 30,48’i, AK Partili seçmenin de yüzde 1,44’ü bu koalisyona olur verdi. 

	 AK PARTİ-MHP KOALİSYONUN AK PARTİLİLER ve MHP’LİLER İSTİYOR  

	AK Parti ile MHP arasında yapılacak koalisyona ise AK Parti ve Mhp seçmenleri sıcak bakıyor. AK Partili seçmenlerin yüzde 71,77’si, MHP’li seçmenlerin yüzde 78,57’si ve CHP’li seçmenlerin ise 6,67’si AK PARTİ-MHP koalisyonunu istiyor. 

	 SEÇMEN EN ÇOK AK PARTİ-MHP KOALİSYONUNU İSTİYOR  

	Öte yandan, araştırmaya katılan tüm vatandaşların en çok desteklediği koalisyon AK Parti ile MHP koalisyonu. Seçmenlerden yüzde 52.05’i bu koalisyona destek verdi. AK Parti-CHP koalisyonu ise yüzde 23.16, CHP-MHP-HDP koalisyonu yüzde 12.91, AK Parti-HDP koalisyonu yüzde 4.10 destek buldu. 

	 SEÇİM SONUCU İSTİKRAR VE EKONOMİYİ ETKİLEYECEK  

	Vatandaşa seçimin ülke istikrarı ve ekonomiyi etkileyip, etkilemeyeceği de soruldu. Seçmenin 87.91’i etkileyeceğini düşünürken, 12.09’u etkilemeyeceğini iddia etti. MHP’li seçmenin yüzde 83.67’si, CHP’li seçmenin yüzde 82.86’sı, AK Partili seçmenin de 93.30’u istikrar ve ekonominin etkileneceğini savundu. 

	 VATANDAŞ SANDIKTAN ÇIKAN KOALİSYONU DEĞERLENDİRDİ  

	Politic’s Firması tarafından yapılan ankette vatandaşlara sandıktan çıkan koalisyonun değerlendirilmesi sorusu da soruldu. Vatandaşların yüzde 55.53’ü olumsuz, yüzde 34.02’si olumlu, yüzde 10.45’i de kararsız kaldığını açıkladı. MHP’li seçmenin yüzde 50.63’ü, CHP’li seçmenin 38.98’i, AK Partili seçmenin de 84.00’ı koalisyonu olumsuz buldu. 

	 VATANDAŞ ERKEN SEÇİM İSTİYOR  

	Vatandaşa erken seçim hakkındaki düşünceleri de soruldu. Vatandaşların yüzde 53.48’i olumlu, 46.52’si de olumsuz cevap verdi. AK Partililerin yüzde 81.34, CHP’lilerin yüzde 18.10’u, MHP’lilerin yüzde 51.02’si ve SP ile BBP’lilerin yüzde 57.14’ü erken seçime destek verdi. 

	 ERKEN SEÇİM OLURSA VATANDAŞIN YÜZDE 8’İNİN FİKRİ DEĞİŞECEK  

	Öte yandan firma tarafından açıklanan bir diğer sonuçta erken seçim olursa seçmenin fikrinin değişip, değişmeyeceğiyle ilgili. Bu durumda seçmenin yüzde 8.40’ı fikrinin değişeceğini, yüzde 88.11’i değişmeyeceğini açıkladı. Yüzde 3.48’lik kısımda kararsız kaldığını ifade etti. 
