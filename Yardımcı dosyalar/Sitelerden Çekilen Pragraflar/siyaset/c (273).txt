			CHP'li Tanal, TBMM'de 25. dönemin ilk basın toplantısını düzenledi.  AK Parti'nin, 7 Haziran'dan sonra tek başına iktidarı kaybetmesinin ardından ilk iş olarak "yurt dışına kayıtsız para ve kıymetli eşya çıkarma ve yurt dışından getirme" konusunda Bakanlar Kurulu  kararı alındığını kaydetti.  7 Haziran seçimlerinin ardından, böyle dönemlerde Bakanlar Kurulu'nun sadece zorunlu, güncel ve rutin işlemleri yapabileceğini belirten Tanal, "Bakanlar Kurulu'nun bu şekilde karar almasının sebepler nedir? Hangi olaylar ve sebepler bu kararın alınmasına yol açtı?" sorularını yöneltti.  Hukuk devletinde kayıt dışılığın kabul edilemeyeceğini ifade eden Tanal, bu paraların "IŞİD terör örgütünün yağmaladığı yerlerin paraları olabileceği" iddiasında bulundu.  Tanal, bir soru üzerine, koalisyon görüşmeleri sırasında Cumhurbaşkanı'nın tarafsız kalması gerektiğini ifade eden, Cumhurbaşkanı'nın tarafsızlığına seçim döneminde de gölge düştüğünü öne sürdü.  Cumhurbaşkanı'nın, "seçimlerde parti lideri gibi oy istediğini ve yüzde 40 alarak meşruiyetinin kalmadığını" savunan Tanal, yemin etmesinin ardından ilk olarak "Halk oyuyla seçilen Cumhurbaşkanı'nın halk oyuyla görevden alınabileceğine" ilişkin kanun teklifi  vereceğini söyledi.  Rıza Sarraf'a ödül verilmesiyle ilgili bir soru üzerine de Tanal, "Ülkede suç ile mücadele eden insanlar cezaevindeyken, şaibeden kurtulamamış insanlar ödüllendiriliyorsa artık söylenebilecek bir şey yok" dedi. 
 AA  			
				
					