 RADİKAL -  Eski başbakan ve cumhurbaşkanı Süleyman Demirel'in vefatının ardından attığı tweet'lerde, "Süleyman Demirel de hesap vermeden gidenlerden...! Süleyman Demirel "Savaş Buldan ölüm listesinin başında olmalı" demişti.Hesap vermeden gitti.İsyanım bunadır...!" yazan HDP'li Pervin Buldan, Demirel'in 
                siyasi 
               hayatındaki konuyla ilgili önemli dönemeçleri hatırlattı.  Buldan'ın ardından Demirel'in siyasi yaşamını CNN Türk'te değerlendiren gazeteci Hasan Cemal de Demirel'in 'önemli hataları' arasında ilk olarak, "Kürt sorununu askere havale etmesini" saydı. Cemal ayrıca, "Kıbrıs görüşmelerini kapalı kapılar ardında devam ettirmesini", "90'lı yıllardaki iktidarında 
                Türkiye 
              'yi yüksek enflasyona teslim etmesini" ve "28 Şubat'ta açık bir darbeye engel olsa da askerle birlikte başkanlık sistemini getirmek için ortak hareket etmesini" Demirel'in diğer hataları olarak ekledi.  Demirel'in siyasi yaşamında doğrudan 'Kürt' kelimesi ile başlayan ilk gelişme, 1992 yılında DYP-SHP koalisyonunun başbakanı olarak yaptığı Güneydoğu gezisinde sarf ettiği, "Kürt realitesini tanıyoruz" sözü ile olmuştu. Demirel bu sözünü 2005 yılında, ""Ben 'Kürt realitesi' derken, Kürt diye bir insan vardır, bunu kabul ediyoruz dedim. Ne demek bu? Yani Kürt vardır ama Türk vatandaşıdır, demek. Türk olmak için illa Türk ırkından gelmek gerekmez. Türk ırkına mensup olarak da Türk vardır ama Türk sözü ırki anlamının üzerinde anlam taşır. Bir milletin adıdır. Bu millet tanımı ise ırka dayanmaz. Türk milleti, kavramı budur" şeklinde açıklamıştı.   