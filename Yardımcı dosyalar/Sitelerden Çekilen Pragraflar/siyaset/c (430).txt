 RADİKAL- 
                CHP 
               Genel Başkan Yardımcısı ve Parti Sözcüsü Haluk Koç Genel Merkez'de basın toplantısı düzenledi. Koalisyon senaryolarıyla ilgili konuşan Koç,  CHP nin en uygun hükümet modelinin yüzde 60 ın içinden çıkacağına inandığını belirten Koç, "Cumhuriyet Halk Partisi nin hiçbir çözümsüzlüğün adresi olmayacağını bir kere daha açık ve net bir şekilde ifade ediyorum" dedi. Koç'a CHP-AK Parti koalisyonu olup olamayacağı da soruldu.   
                MHP 
               VE HDP'YE MESAJ    7 Haziran seçim sonuçlarını değerlendiren Koç, "7 Haziran sonuçları iktidardan kimin düştüğünü açık bir şekilde ortaya koydu. Adalet ve Kalkınma Partisi 7 Haziran da iktidardan düştü. Yüzde 60 lık kitlenin beklentilerini akıl, mantık çerçevesinde duygusallıklardan uzak yaşanmış yüklerden uzak bir şekilde ele alınıp bundan sonrasına dönük adımların atılması hepimiz için malum bir değerlendirme. Cumhuriyet Halk Partisi olarak bir kez daha ifade ediyoruz. Herhangi bir siyasi partimize oy veren yurttaşımızı asla yok sayan bir değerlendirme darlığı içinde değiliz. 7 Haziran da tek parti iktidarı sonlandırılmıştır. Ancak tek parti devleti maalesef şu anda devam etmektedir" diye konuştu.    ÇATIŞMALARA, KAMPLAŞMALARA GÖRE KURMAMALI    Koç, "Muhalefet partileri olarak tüm partilerimiz ilişkilerini geçmişte yaşanmış çatışmalara, kamplaşmalara göre kurmamalı düşüncesindeyiz. Milletimizin bizlerden talep ettiği bazı hususlar var. Geleceği şöyle kurun diyor. Kardeşlik ve birlikte yaşama iradesini geliştirin diyorlar. Demokrasi ve özgürlükler, yolsuzların önlenmesi, ekonomik istikrarın sağlanması, huzur barış ve kalkınma üzerine ilişkilerinizi yeniden tanımlayın diyor. Kurulacak koalisyonun demokrasi ve refahı önceleyen bir koalisyon olmasını istediğimizi özenle altını çizerek ifade ediyoruz. Demokrasi, huzur ve kalkınma" ifadelerini kullandı.    "YÜZDE 60 IN İÇİNDEN ÇIKACAĞINA BİZ İNANIYORUZ"    CHP nin en uygun hükümet modelinin yüzde 60 ın içinden çıkacağına inandığını belirten Koç, "Ekonomik istikrar, büyüme, kriz yönetimi için gerekli güven ortamını sağlayacak en uygun hükümet modelinin yüzde 60 ın içinden çıkacağına biz inanıyoruz. Bu uzlaşma parlamenter demokrasiyi de rayına sokabilecek. Cumhurbaşkanını anayasal yetki sınırlarına çekecek. Siyasi kirlenme ile mücadele edebilecek. Yolsuzlukları, yaşanmış yolsuzluk iddialarını yargıya taşıyabilecek bir büyük toplumsal uzlaşmaya Türkiye nin ihtiyacı var" açıklamasında bulundu.    MHP'NİN AÇIKLAMALARI    MHP nin koalisyona ilişkin açıklamalarını değerlendirmesi istenen Koç, "Yaşanmış çatışmalardan, uzlaşmazlıklardan yola çıkarak bir pozisyon belirlemek yerine, toplumun gelecek beklentisi, demokrasi, refah gibi bir süreci hep beraber değerlendirmek mümkün. Kişisel veya partisel kaygıların ön planda olduğu değil ülke ve toplum yararına olabilecek olan kaygıların daha önde olduğu bir değerlendirme kapsamında olması da tabii istenilen, beklenilen bir durum" diye konuştu.    
                AKP 
              , CHP KOALİSYONU     AKP, CHP koalisyonu olasılığını değerlendirmesi istenen Koç, "Sayın 
                Kılıçdaroğlu 
               nun 14 madde ile ifade ettiği tüm noktalar bahsettiğiniz siyasi parti tarafından ne kadar hayata geçirilebilir, böyle bir ortaklık olduğunda bunların hangisinin gerçekleşmesi için irade koyabilir. Bunlar bize değil bahsettiğiniz adrese sorulması gereken sorular. Yolsuzlukların önlenmesi konusunda adım atabilecek misiniz? Yargının tarafsızlığı ve bağımsızlığı konusunda adım atabilecek misiniz? Hukuken şu anda cumhurbaşkanı olan Sayın Erdoğan ın anayasal sınırlar içerisine çekilmesi sağlayacak irade gösterebilecek misiniz?" diye sordu. 
 DHA   