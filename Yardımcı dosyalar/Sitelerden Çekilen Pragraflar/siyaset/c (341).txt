 RADİKAL -  Seçim sonrası ilk gayri resmi grup toplantısını genel merkez binasında gerçekleştiren HDP, ilk resmi grup toplantısını 
                bugün 
               Meclis'te gerçekleştiriyor. Kayıt yaptıran ve yarın yapılacak olan yemin törenine katılacak olan HDP milletvekillerinin tamamına yakını katılırken, toplantıda grup yönetimi, Meclis başkanlığı seçimleri, koalisyon arayışları gibi konular ele alınacak.  
HDP Milletvekili Pervin Buldan Meclis'te yapacakları basına kapalı toplantı öncesi yemin konusunda açıklamalarda bulundu. HDP Grup Yönetim Salonu dar gelince kapalı grup toplantısı KİT Salonu'na alındı. Toplantıdan önce Meclis'te kayıt işlemleri sırasında basın mensuplarının sorularını yanıtlayan HDP Grup Başkanvekili Pervin Buldan, "Tanışma toplantısı diyebilirsiniz. İki saatlik bir toplantı" dedi. 
Sabah'ın haberine göre, "Yeminle ilgili bir uyarınız olacak mı? Kürtçe yapmak isteyen" sorusuna da Buldan, "Yok, yapmayacağız zaten, öyle bir şey yok, biz bir grubuz, kimse ferdi hareket etmez" yanıtını verdi. 
 