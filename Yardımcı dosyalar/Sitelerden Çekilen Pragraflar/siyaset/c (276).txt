			CHP Genel Başkanı Kemal Kılıçdaroğlu , 7 Haziran'da seçilen milletvekilleri ile Genel Merkez'de bir araya geldi.  Parti Genel Merkezi'nde basına kapalı yapılan toplantı, yaklaşık 3,5 saat sürdü. Toplantıda, milletvekillerinin söz alarak, koalisyona ilişkin görüşlerini açıkladıkları öğrenildi. 
Farklı görüşlerin dile getirildiği toplantıda, milletvekillerinin, koalisyon görüşmeleri sırasında vereceği kararlarla ilgili Kılıçdaroğlu'na desteklerini ilettikleri belirtildi. 
Toplantıda, Meclis Başkanlığı seçimlerinin de gündeme geldiği, bununla ilgili teklif ve önerilerin değerlendirileceği kaydedildi. 
Milletvekillerinin bulundukları bölgelere ilişkin bilgi verdiği toplantıda, Kılıçdaroğlu'nun, milletvekillerine "TBMM'deki çalışmalarında başarılar dilediği" ifade edildi. 
Toplantının ardından Kılıçdaroğlu, milletvekilleriyle iftar yaptı. Baykal, CHP  Genel Merkezi'nden ayrılırken, basın mensuplarını "Meclis Başkalığına" ilişkin sorusuna, "Bunları konuşmak için henüz erken, önce milletvekilleri yemin etsin" cevabını verdi.  


	
		
			
				 
				KILIÇDAROĞLU'NDAN BAHÇELİ'YE YANIT! 
				 
			 
		