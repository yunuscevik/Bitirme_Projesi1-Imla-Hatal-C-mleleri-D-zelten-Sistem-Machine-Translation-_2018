 RADİKAL -  
                AKP 
               iktidara gelince 2003 yılında Hazine Müşavirliği ne atanan, 2007 yılına kadar bu kadroda Bakan Ali Babacan ın danışmanlığını yapan ve halen Sayıştay da baş denetçi kadrosunda yer alan Şeref Efe, &lsquo;Linkedin  isimli sosyal paylaşım sitesinde  Çok Kötü Bir Kamu Harcaması: Cumhurbaşkanlığı Sarayı  başlığıyla çarpıcı bir yazı kaleme aldı. Geçici görevle 
                ABD 
               de bulunan ve imam hatip mezunu olan Efe, Ak Saray ı Sayıştay denetçiliği ve 
                    ekonomi 
                   birikimiyle yatırım; imam hatipten edindiği bilgi birikimiyle de dini yönden eleştirdi. İşte Şeref Efe nin çarpıcı tespit ve eleştirileri: 
 Esasen her şey ortada. Bu yazı sadece ahlaki sorumluluk duygusundan kaynaklanmaktadır. Hiç bir 
                siyasi 
               amacı yoktur. Herhangi bir cemaat ile ilgim bulunmadığını da belirteyim ki yanlış anlaşılmasın. İmam hatip kökenliyim, ayrıca dini ilimler tahsilim oldu. Kamuda denetçilik, bakan danışmanlığı, kamu şirketlerinin üst yöneticiliği, strateji geliştirme başkanlığı görevlerinde bulundum. Bu konuda düşüncelerimi yazmazsam Allah bana bunun hesabını sormaz mı?  
 MÜSLÜMANLIĞA SIĞMADIĞNI ASLINDA ANLATMAYA HİÇ GEREK YOK  
  Cumhurbaşkanlığı Sarayımızın Müslümanlığa sığmadığını aslında anlatmaya hiç gerek yok. Kur an dan kendimize bir ölçü arayacak olursak bu saray inşası ile ilgili Allah ın hoş karşılamadığı kibir, gurur ve israf gibi pek çok husus ile karşılaşırız. Kendilerinin, iktidarlarının ve milletlerinin itibarı için büyük binalar yapan kavimlerin akıbetleri hep kötü olmuştur. Devlet, Müslümanlardan topladığı zekatı (günümüzde vergi) ancak muhtaç insanlara ve halkın savunmasına harcayabilir. Bırakın sarayı, Müslümanlardan zorunlu olarak toplanan para ile cami bile yapılamaz. Sünnete yani Hz. Muhammed in hayatına ve ondan sonra gelen dört doğru halifenin uygulamalarına baktığımızda ise fazlasıyla mahcup oluruz. Bizim halimiz, örnek alınması gereken Müslüman önderlerin değil, onların mücadele ettiği kibirli krallara benziyor.  
 MİLLETEN GİZLENEREK YAPILDI  
Saray milletin değil devletin malıdır. Millet, ülke sınırları içindeki her varlığın asli sahibidir, ancak bu sembolik bir anlam taşır. Bir kamu harcaması süreci olarak sarayın yapılışı tamamen kural dışıdır. Halkın parasının harcanabilmesi için bütçede ve yatırım programında bu faaliyetin açıkça belirtilmesi ve detaylı analizlerin de eklenmesi gerekirdi. Mevcut kurallarımız bunları öngörüyor. Oysa yapılıp bitmiş olan bu binanın odalarının sayısını hatta maliyetini dahi bilmiyoruz. Bütçeye koymadan harcama yapılması demokratik bir ülkede kabul edilemez. Çünkü, kamu harcamalarının gerçek sahibi Meclis tir. Maliyetini Maliye Bakanı dahi bilmiyorsa milletvekillerinin bunu onaylaması mümkün değildir. Elimizdeki saray milletten gizlenerek yapıldı, yapılan harcamalar milletin onayından geçmedi.  
 NEREDEN FİNANSE EDİLMİŞTİR?  
Sarayın inşası nereden finanse edilmiştir? Borçlu olan bir devletin her ilave faaliyeti borçlanarak yaptığı kabul edilir. Çünkü, o ilave masrafı yapmasaydı bu parayla borçlarından bir kısmını ödeyecekti. Saray bir yatırım olarak milletimizin başına gelen bir felakettir. Bu tür yatırımları eskiden &lsquo;karadelik  diye tabir ediyorduk. 2002 den bu yana unuttuğumuz karadelik felaketi ne yazık ki yeniden ortaya çıktı.  Saray bir defalık inşaat maliyeti ile kurtulabileceğimiz bir bina değil. Borçlu bir devlet olğumuz için mütevazı bir hesapla saraydan kaynaklanan finans maliyetimiz yıllık 100 milyon doları bulur ve bu rakam her yıl katlanarak artar. Binanın bakım ve işletme masrafları da yıllık 100 milyon doları bulacaktır. Saray faydasız yatırımdır. Bin 150 oda için en az 2 bin kamu görevlisi istihdam etmek gerekecektir. Cumhurbaşkanlığında çalışan kişiler yüksek ücret alır. Bu kişilerin ortalama 5 bin lira aylık masrafı olur. Personel masrafı yıllık 100 milyon doları bulur.  
 Saray öncelikle bir semboldür. Saray için milyar dolar para harcandığını gören memur kendisi için de kesenin ağzının açılmasını bekler, devlet malını tasarruflu kullanma motivasyonunu kaybeder. Devletin harcadığı para vatandaşın harcamasından kısılan bir paradır.  Bu milletin fakirleşmesine yol açar.  
Twitter'da böyle paylaştı 
Şeref Efe, yazısını Twitter'da "Saray hakkında Hülya konuştu, İbo konuştu, biz de yazdık mecburen." diyerek paylaştı: 
  