 RADİKAL -  Ankara'daki ilk tören, Güniz Sokak taki evinin önünde ikinci tören ise yıllarca görev yaptığı Meclis te yapılıyor.   
Demirel in cenazesi bugün saat 07.45 te hastaneden alındı. İlk tören Güniz Sokak taki evinin önünde saat 08.00 de başladı. 45 dakikalık bu törenin ardından, cenaze yıllarca görev yaptığı TBMM ye götürülecek. Güniz Sokak'taki tören için bazı yollar kapatıldı.  
  
 NAAŞINA GÜL YAPRAKLARI  
Saat 08:00'de Süleyman Demirel'in naaşı evinin bulunduğu Güniz Sokak'a getirildi. Askerlerin omuzlarında taşınan Demirel'in naaşına gül yaprakları atıldı. 
Demirel'in naaşı başında doktoru Aylin Cesur, Hikmet Çetin, İsmet Sezgin ve İlhan Kesici konuşma yaptı.      Doktoru Aylin Cesur, Süleyman Demirel'in fötr şapkasını tabutun üzerine bıraktı.    
 DOKTORU AYLİN CESUR: İNSANIN ÖZ BABASI KADAR BİRİNİ SEVEBİLECEĞİNİ ÖĞRENDİM  
Gözyaşlarını tutmakta zorluk çeken doktoru Aylin Cesur, Demirel için şunları söyledi: ''Sizden çok şey öğrendim. İnsanın öz babası kadar birini sevebileceğini öğrendim. Veda ederken en derin şükranlarımı sunuyorum. Hayatım boyunca sizden öğrendiklerimi yaşatmaya çalışacağım.'' 
Eski TBMM Başkanı Hikmet Çetin ise Demirel'in 20. yüzyılın 2. yarısına damga vuran çok önemli bir siyasi olduğunu vurgulayarak, "Hiç ödün vermediği konular demokrasi ve hukuk devletiydi" diye konuştu 
Eski TBMM Başkanı İsmet Sezgin, "Aziz Cumhurbaşkanımım, sevgili abim" diye başladığı konuşmasında, demokrasi mücadelesinde Güniz Sokak'ın önemine dikkat çekti. 
 İLHAN KESİCİ DUA ETTİ, TEKBİR GETİRDİ  
Aile adına ise İlhan Kesici bir dua etti. İlhan Kesici konuşmasının sonunda Süleyman Demirel'in naaşı başında dua ettirdi, tekbir getirdi. Vatandaşlar da tekbire eşlik etti.     Demirel'in kardeşi Şevket Demirel de törene katıldı.     
Yapılan konuşmaların ardından Kur'an-Kerim okunarak dua edildi, komşularından 'Helallik' istendi. 
 DEMİREL'İN NAAŞI MECLİS'E GÖTÜRÜLDÜ  
Demirel'in naaşı, Güniz Sokak'taki evinin önündeki ilk törenin ardından ikinci tören için TBMM'ye uğurlandı. Süleyman Demirel için devlet töreni düzenlenecek. 
Tören için ilk gelen lider MHP lideri Bahçeli oldu. Arkasından CHP Genel Başkanı Kemal Kılıçdaroğlu da tören için yerini aldı. Yanyana duran Bahçeli ve Kılıçdaroğlu tokalaştı. 
 İŞTE TÖRENE KATILANLAR  
Törene katılanlar arasında Cumhurbaşkanı Erdoğan, Başbakan Davutoğlu, en yaşlı üye sıfatıyla Meclis'i açması beklenen CHP'nin eski Genel Başkanı Deniz Baykal, Genelkurmay Başkanı Necdet Özel, 11. Cumhurbaşkanı Abdullah Gül, eski başbakanlardan Tansu Çiller, Bakanlar, CHP ve MHP'li vekiller de yer alıyor. 
    
   