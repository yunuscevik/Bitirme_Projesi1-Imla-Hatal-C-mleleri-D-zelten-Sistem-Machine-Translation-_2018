Eğer bir erken seçim olursa Ak 
                Parti 
               de 7 Haziran da 3 dönem kuralına takılan 70 isim  bir dönem ara verme  kuralını tamamlayacak. 26 vekil ise aniden 3 dönemlik duruma gelecek. 
Olası bir erken seçim üç dönem kuralı nedeniyle parlamentoya veda eden 70 
                Ak Parti 
              'liye yeniden adaylık yolunu açarken, 7 Haziran'la birlikte 3. dönemine başlayan aralarında bakanlar Veysel Eroğlu, Mehmet Müezzinoğlu, Cevdet Yılmaz, Mehmet Şimşek ve İdris Güllüce'nin de bulunduğu 26 ismi ise Meclis dışı bırakacak. Ancak kulislerde olası bir seçim durumunda Ak Parti'nin tüzük değişikliği yoluyla üç dönem kuralını kaldırabileceği de konuşuluyor.    70 isim sevinecek  Koalisyon arayışlarının sonuç vermemesi halinde seçimin tekrarlanması olasılığı Ak Parti'li eski ve mevcut pek çok milletvekilini yakından ilgilendiriyor. 7 Haziran seçiminde Ak Parti'den aralarında Cemil çiçek, Bülent Arınç, Beşir Atalay, Ali Babacan, bekir bozdağ, salih kapusuz, Hüseyin Çelik gibi partinin ağır toplarının da bulunduğu 70 isim, tüzükteki üç dönem sınırı nedeniyle yeniden aday olamamıştı.    Partinin tecrübeli kadrosunu bir anlamda tasfiye eden üç dönem kuralı nedeniyle, 25. dönemde benzer bir sendromun yaşanmaması için Ak Parti yönetimi 7 Haziran listelerinde 2. dönemini tamamlayıp 3. dönemine başlayacak pek çok isme de yer vermemişti. Parti yönetimince aday listelerine 7 Haziran'la birlikte 3. dönemine girecek sadece 26 isim alındı.  Seçim sonrası oluşan tabloyla birlikte koalisyon hükümeti olasılığının yanı sıra erken seçimin de gündemde olması ise Ak Parti'de üç dönem kuralının yeniden tartışılmasına yol açtı.    Ak Parti tüzüğüne göre üç dönem milletvekilliği yapan, bir dönem ara vermeden yeniden aday olamıyor. 25. dönem parlamentosunun Meclis Başkanlık Divanı'nın oluşumunun ardından başlayacak anayasadaki 45 günlük süre içinde hükümetin kurulamaması halinde Cumhurbaşkanı'nın kararıyla seçimlerin yenilenmesi yoluna gidilmesi ya da 
                siyasi 
               çevrelerce dillendirilen, "yeni bir 
                hükümet 
               kurulsa dahi uzun ömürlü olmaz en geç 2 yıl içinde seçime gidilir" tezinin doğru çıkması durumunda, 7 Haziran'da zorunlu olarak Meclis'e veda eden 70 isim için "ara verme" dönemi jet hızıyla tamamlanmış olacak.    26. dönem parlamentosu için yapılacak seçimlerle birlikte 70 isme yeniden milletvekili adaylığı yolu açılacak.  Ancak 70 ismi sevindirecek bir erken seçim, eğer bu süreçte Ak Parti tüzüğündeki üç dönem sınırlaması kaldırılmazsa ise, bu kez de 22 ve 23. dönemde milletvekilliği yapıp 7 Haziran'da yeniden seçilen 26 milletvekili ismi üzecek. Çünkü 25. dönemle birlikte üç dönemini tamamlamış olacak 26 isim tüzük kuralı uyarınca yeniden aday gösterilemeyecek.  (ŞEBNEM HOŞGÖR/Milliyet)     