 RADİKAL -  HDP Hakkari Milletvekili Selma Irmak, Ak 
                Parti 
              'nin 13 yıldır Kürtlerin desteği ile iktidarda olduğunu, Kürtlerin desteğini çekmesi ile iktidardan indirildiğini belirtti. İmralı Cezaevi'ndeki Abdullah Öcalan'ın koşullarının da değiştirilmesini isteyen Irmak, "İstediği kesimlerle doğrudan temas kurmasının koşulları sağlanmalıdır" dedi. 
HDP Hakkari Milletvekili ve DTK Eş Başkanı Selma Irmak, DTK Eş Başkanı Hatip Dicle ve HDP eski 
                    İstanbul 
                   Milletvekili Sebahat Tuncel ile birlikte 3 gün önce gittiği Kuzey Irak'ta Irak eski Cumhurbaşkanı Celal Talabani ve 
                siyasi 
               partilerle görüştü. Çözüm süreci ve koalisyon formülleri ile ilgili değerlendirmelerde bulunan Irmak, Celal Talabani'nin sağlık durumunu bir önceki görüşmelerinden daha iyi gördüğünü ve konuşmalara gülerek, başını sallayarak tepki verdiğini söyledi. 
 ÇÖZÜMSÜZLÜĞÜ DAYATANLARIN YANINDA OLMAYIZ  
Irmak, HDP'nin çözüm ve barış süreci başta olmak üzere demokratik bir anayasayı benimseyen ve ilkeler çerçevesinde hareket eden koalisyon formüllerini destekleyeceğini ifade ederek, "DTK olarak çözümsüzlüğü ve savaşı dayatan partilerin oluşturacağı bir koalisyon formülünün yanında yer almamız beklenemez" dedi. 
 KÜRTLER 
                AK PARTİ 
              'Yİ İKTİDARDAN DÜŞÜRDÜ  
Irmak, Ak Parti'nin, 13 yıl boyunca Kürtlerin oyu ve desteği ile iktidarda kaldığını şimdi çözümsüzlük yoluna giren Ak Parti'nin yine Kürtler tarafından iktidardan düşürüldüğünü söyledi. Çözüm süreci ile ilgili Nelson Mandela örneğini veren Irmak, "Ortaya çıkan yeni durum çözüm sürecini etkilemesi gerekir. Atık görüşmelerinin, 'HDP heyeti başvurdu, İmralı'ya gitti, Öcalan bunları söyledi' şeklinde yürüyemez. Sayın Öcalan, örgütü, halkı ve arkadaşları ile doğrudan diyalog kurabilmelidir. Özgürlüğünü ve konumunun değiştirilmesini istiyoruz. İstediği kesimlerle doğrudan temas kurmasının koşulları sağlanmalıdır. Kendi deyimi ile tahkim edilmiş bir müzakerenin başlamaması gerekir" dedi. (Ferit ASLAN/DİYARBAKIR/DHA)  