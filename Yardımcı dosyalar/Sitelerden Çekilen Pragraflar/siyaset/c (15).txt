

  
    
      
       
     
	TBMM’nin 25. dönem milletvekilleri yarın (salı) mecliste yemin edecek. 

	  

	Öncesinde milletvekilleri TBMM’ye kayıt yaptırarak rozetlerini taktı. Meclise ilk kez girecek olan CHP ’li Tacettin Bayır, yanında İzmir ’in yerel tatlarından boyoz götürdü ve meclis  personeline ikram etti. Bayır gazetecilerin sorusu üzerine yıllardır 10-15 kız öğrenciyi okuttuğunu ifade etti, "Bu dönemde de milletvekili maaşımı almayacağım, o maaşla daha fazla sayıda kız öğrenciyi okutacağım, paranın tamamıyla, ne kadarına yeterse" dedi. 

	  

	 

	  

	AK Partili Kerem Ali Sürekli ise basın çalışanlarına kuru incir dağıttı. 

	  

	 MECLİSE MÜJDE’YLE GİRDİ  

	  

	Öte yandan Türkiye ’nin ilk Roman  milletvekili Özcan Purçu’nun milletvekili rozetini eşi Gülseren Purçu taktı. Milletvekili Purçu’yu mutlu gününde 7 yaşındaki oğlu Ayberk ile iki aylık kızı Müjde de yalnız bırakmadı. 

	  

	  Elif DEMİRCİ / İZMİR, (DHA)  
  
 
