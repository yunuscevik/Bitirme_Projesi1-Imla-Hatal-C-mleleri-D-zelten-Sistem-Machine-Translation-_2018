

  
    
      
       
     
	CHP Genel Başkanı Kılıçdaroğlu'nun 11 Şubat 2014'te Meclis'te  partisinin grup  toplantısı sırasında yaptığı şikayete konu olayın soruşturmasının İstanbul Cumhuriyet Başsavcılığı 'nın yürüttüğüne yer verilen fezlekede, İstanbul 5. Sulh Ceza Mahkemesinin kısıtlama  kararı bulunan dosyada, mevcut ses ve görüntü kayıtlarını yayınladığı ve bu konu üzerinde fikir ve görüşlerini beyan ettiği, o tarihte Başbakan olan Recep Tayyip Erdoğan 'a hakaret içeren beyanlarda bulunduğu iddia edildi. 

	Ankara 5. Sulh Ceza Hakimliği'nin, Kılıçdaroğlu'nun soruşturmanın gizliğini alenen ihlal suçu işlediğini gösterir yeterli delilin mevcut olduğu ve bu nedenle Kılıçdaroğlu hakkında Anayasa 'nın 83. maddesine istinaden dokunulmazlığının kaldırılması talebinin gerektiği belirtilen fezlekede şu ifadelere yer verildi: 

	"Şikayet edilen Kemal Kılıçdaroğlu 'nun soruşturmanın gizliliğini alenen ihlal suçunu işlediği, fiilini TBMM 'de CHP Grup toplantısında gerçekleştirdiği ancak oy, söz, düşünce açıklaması niteliğinde olmadığı, teknik cihazlar kullanmak suretiyle eylemli bir fiile dönüştüğü, dolayısıyla üzerine atılı suçun yasal  unsurlarının oluştuğu, bu nedenle adı geçen milletvekili hakkında Anayasa'nın 83. maddesine istinaden dokunulmazlığının kaldırılması talebinde bulunması gerektiği kanaatine varılmıştır." 

	Kılıçdaroğlu'nun milletvekili olduğu hatırlatılan fezlekede, TBMM'nin Kılıçdaroğlu hakkında yasama  dokunulmazlığının kaldırılması kararına bağlı olduğu ve kararın TBMM'nin takdirinde olduğuna kaydedildi. 

	 AA  
  
 
