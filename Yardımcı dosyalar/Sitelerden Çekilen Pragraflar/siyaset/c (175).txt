
	Kütüphane girişinde basın mensuplarının sorularını yanıtlayan Enerji ve Tabii Kaynaklar Bakanı Taner Yıldız, siyasetin çözüm üretme sanatı olduğunu söyleyerek, koalisyon olması için bütün çabaları sarf edeceklerini kaydetti. Yıldız, “Siyaset çözüm üretme sanatıdır. Biz siyasetçiler bu manada herhangi bir tıkanıklığa yol açmayız. AK Parti 13 yıldan bu yana Türkiye’nin idaresine konan güçlü bir iradedir. Vatandaşımız sandıkta tercihini böyle yaptı. Her zaman olduğu gibi tekraren söylüyorum; vatandaşımızın tercihi başımızın üstüne. AK Partili yine bir hükümet ama koalisyon ile birlikte olacak görünüyor. Biz koalisyonun olması için bütün çabalarımızı sarf edeceğiz. 

	Koalisyon kelime anlamıyla bir ‘Kaynaşma’ demektir. Bu kaynaşmanın mutlaka ülke adına sağlanması gerekiyor. Şuana kadar biz iktidarda 7 milletvekili ile beraber Kayseri’yi temsil ettik. İhtimaldir ki bundan sonra 8 milletvekili ile temsil etme durumu çıkabilir. Bu da Kayseri’de birlik ve beraberliğin örneği olacaktır. Koalisyon birçok alternatifi ile berber gündemdedir. MHP ile olabilir. Diğer partilerle özellikle CHP ile gerçekleştirilebilir. Bütün bunlar için şuan konuşmak erken. Hükümetimiz şuanda Türkiye’nin sevk ve idaresi ile ilgili alınması gereken kararları alıyor. Kayseri’de şimdiye kadar iktidarda 7 milletvekili ile beraber varken ihtimaldir ki 8 milletvekili ile beraber temsil edebiliriz. Gelişmeleri hep beraber takip edeceğiz” dedi. 

	CHP Genel Başkanı Kemal Kılıçdaroğlu’nun MHP Genel Başkanı Devlet Bahçeli’ye Başbakanlık teklifi ile ilgili soruyu cevaplayan Yıldız, “Gerçekçi olmamız lazım. Yüzde 25 oy ile Başbakanlığın direk adayı olarak kendisini görmesini veya bunu herhangi bir yetkiye istinaden etmeksizin başka birine tevdi ediyor olmasını ben siyaset adına çok etik bulmuyorum. Şuanda AK Parti bu seçimlerden birinci parti olarak çıkmıştır. Alacağımız mesajların olduğunu söylemiştik. Bütün teşkilatlarımızla, milletvekillerimizle beraber bu mesajların değerlendiriliyor olması AK Partinin birinci sırada çıkmış olması gerçeğini değiştirmiyor” şeklinde konuştu.  

	 OLCAY DÜZGÜN - TURAN BULUT  
	  
