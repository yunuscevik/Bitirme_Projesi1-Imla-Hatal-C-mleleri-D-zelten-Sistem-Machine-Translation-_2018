 RADİKAL -  TMMOB Şehir Plancıları Odası 
                    Ankara 
                   Şubesi, Başbakan Yardımcısı Bülent Arınç hakkında suç duyurusunda bulundu. Suç duyurusunun gerekçesi ise, "Melih Gökçek in bir takım çevrelerle hukuk dışı ilişkiye girdiğini, Ankara yı parsel parsel sattığını söylediği halde tüm bu hukuksuzluklara ilişkin bildiklerini kamuoyuna sunmaması olarak açıklandı. 
Şehir Plancıları Odası adına konuyla ilgili yapılan açıklama şöyle:  Sayın Bülent Arınç seçim öncesinde Ankara Büyükşehir Belediye Başkanı ile girdiği, tartışmada Melih Gökçek in bir takım çevrelerle hukuk dışı ilişkiye girdiğini, Ankara yı parsel parsel sattığını söylemiş; tüm bu hukuksuzluklara ilişkin bildiklerini kamuoyuna sunacağını bildirmiştir. Her ne kadar "Gökçek ile ilgili 100 konuyu 8 Haziran'dan itibaren, ömrüm vefa ederse konuşmak isterim.  Diyen Arınç ın bu sözüne güvenilmeyeceğini bilsek de Şehir Plancıları Odası Ankara Şubesi olarak Bülent Arınç ın seçim sonrasında bildiği suç delillerini kamuoyunda paylaşması beklenmiştir. Ancak geçen süre içerisinde, 8 Haziran dan bu yana Arınç tan hiçbir açıklama gelmemiştir. Aksine 13 Haziran da Sayın Arınç, Gökçek için iddia ettiği parsel parsel satışa dair  Parsel parsel dediğim konu paralel yapı için verdiği arsalar" diyerek bu bilgisini yinelemiş ama "Kimse sormasın, kimseye bir şey söylemek niyetinde değilim" diyerek suçu gizleyeceğini ikrar etmiştir. Bülent Arınç tarafından 
                siyasi 
               çıkar ilişkileri çerçevesinde bu suçun gizlenmeye devam edildiği görülmektedir. 
Arınç ın elinde Ankara kenti için muhtelif yerlerde, muhtelif kişilerce çok sayıda suçun gerçekleştiğinin bilgisinin ve belgesinin olduğu anlaşılmaktadır. Her konuşmasında da bunu teyit ederek suçun faillerini koruyarak, işlenmekte olan bir suçun yetkili makamlara bildirmeyerek Bülent Arınç TCK ya göre suç işlemektedir.  
Bu süreç göstermektedir ki Arınç üyesi olduğu 
                AKP 
               nin çıkarlarını Ankara kentinin ve Ankaralıların kamusal değerlerinin, varlıklarının ve çıkarlarının önüne koymaktadır. Partisine zarar vermemek adına Ankara da yapılmış hukuksuz işlerin üzerini örtmektedir, suç işlemektedir. 
Ancak şunu açıkça ifade etmek gerekir ki Sayın Bülent Arınç ın ne böyle bir lüksü ne de hakkı vardır. Yegâne amacımız olan Ankara kentinin ve kentlilerin kamusal çıkarlarını korumak adına Bülent Arınç hakkında 
                bugün 
               itibariyle Türk Ceza Kanuna göre işlenmekte olan bir suçu yetkili makamlara bildirmemek (TCK m. 278) [1] ve kamu adına soruşturma ve kovuşturmayı gerektiren bir suçun işlendiğini göreviyle bağlantılı olarak öğrenip de yetkili makamlara bildirimde bulunmayı ihmal etmek veya bu hususta gecikme gösterme (TCK m. 279)[2] suçları nedeniyle suç duyurusunda bulunduğumuzu kamuoyuna duyururuz. Bu suçların 2 yıla kadar hapis cezasına karşılık geldiğini de ayrıca belirtmek isteriz. 
Bülent Arınç 8 Haziran'a kadar bildiklerini gizleyerek, saklayarak suçu örtbas etmiş, suça ortak olmuştur. 8 Haziran öncesinde milletvekili olarak işlemekte olduğu bu suçu, 08.06.2015 tarihinden bu yana yaklaşık iki haftadır da milletvekilliği sıfatı olmadan, dokunulmazlık kalkanı olmaksızın işlemeye devam etmektedir.  
Parsel Parsel Satışın ardında, "İmar Planı Değişiklikleri" marifetiyle yolsuzlukların gerçekleştiği defalarca anılmıştır. İmar Planlarının, değişiklilerinin Belediye Meclisinin onayına tabi olduğu bahsiyle, suçun organize bir suç olduğu da açıktır. Bülent Arınç, organize bir suçu büyükşehir belediye meclisi başkanı, ilgili plan değişikliklerini onaylayan meclis üyeleri ile "paralel yapı" denilen grubun üyelerinin birlikte gerçekleştirdiğini de ima etmektedir. 
Bu konuda Ankara Cumhuriyet Başsavcılığı na göreve çağırıyor, Arınç ın bildiklerini idari makamlara anlatmasını, belgeleri sunmasını talep ediyor, kamu yararını ve menfaatini korumak amacıyla Gökçek in Paralel Yapı olarak adlandırılan grupla ve diğer çıkar gruplarıyla gerçekleştirdiği işbirliğinin sebep olduğu kamu zararının önlenmesi ve bu zararın kamuya iadesi için, işlenen suçun kapsamının belirlenmesini istiyor ve Arınç dâhil tüm suçluların yargılanması talep ediyoruz. 
   