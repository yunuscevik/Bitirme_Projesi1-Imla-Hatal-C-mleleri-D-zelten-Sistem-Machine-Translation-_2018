 RADİKAL  - Meclis, 25. Dönem'e yeni oturma düzeniyle giriyor. AK 
                Parti 
              , 
                CHP 
              , 
                MHP 
               ve HDP'nin grup olarak girdiği Meclis'te, TBMM Genel Kurulu'ndaki oturma düzeni de değişiyor.  Alınan bilgiye göre, TBMM Başkanlığı, Genel Kurul'un yeni oturma düzeni konusunda bir çalışma yaparak, hazırlanan krokiyi gruplara gönderdi. 
23 Haziran Salı günü saat 15.00'te yemin töreni için toplanacak olan TBMM Genel Kurulu'nda, grupların nasıl oturacağı belli oldu. Buna göre, gruplar geçen dönemdeki yerlerinde oturacak, ancak kendilerine ayrılan sıralarda değişiklik olacak. 25. Dönem'de, geçen döneme göre 
                AK Parti 
              'li milletvekillerinin oturduğu alan küçülürken, HDP'nin yerinin genişlediği, ancak MHP'nin yanındaki konumunu koruduğu görüldü. 
Geçiş koridorları gözetilerek yapılan yeni düzende, AK Parti'nin yanında CHP, daha sonra MHP ve HDP sıraları yer alıyor. Yeni düzende, gruplara ayrılan sıraların arkalarında ise farklılık oldu. Örneğin, CHP'ye ayrılan sıraların arkasında AK Parti, MHP'ye ayrılan sıraların arkasında CHP, HDP'ye ayrılan bölümün arkasında ise MHP'li bazı milletvekilleri oturacak. 
Meclis, 550 milletvekilinden oluşurken, Genel Kurul'da ise 524 milletvekili sırası bulunuyor. Buna göre yeni düzende, 258 milletvekili olan AK Parti'ye 248, 132 milletvekili olan CHP'ye 126, 80 milletvekili olan MHP'ye 76, 80 milletvekili olan HDP'ye 72 sandalyelik yer ayrıldı. TBMM Genel Kurulu'nda ayrıca, Bakanlar Kurulu ile Komisyon sıraları da yer alıyor.  Yemin töreninde, krokiye göre oturacak olan gruplara, koalisyon hükümeti kurulması durumunda oturma düzeni için aralarında yer değişikliği yapma imkanı da tanınacak.  AA   