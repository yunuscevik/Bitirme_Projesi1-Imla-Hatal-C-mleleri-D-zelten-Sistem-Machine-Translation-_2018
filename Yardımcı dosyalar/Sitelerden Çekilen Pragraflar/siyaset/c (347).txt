 RADİKAL -  AK Parti'de 5 isim öne çıkarken 
                MHP 
              'de ibre Cumhurbaşkanlığı seçimlerinde çatı aday olan Ekmeleddin İhsanoğlu'na döndü. 
Cumhurbaşkanı 
                Recep Tayyip Erdoğan 
               ın  Meclis Başkanlığı seçimi yapılmadan önce hükümet kurma görevi verme düşüncem yok  açıklaması gözleri 28 Haziran da yapılacak Meclis Başkanlığı seçimlerine çevirdi. 
TBMM Başkanlığı için aday olacak isimler bu hafta içerisinde belirlenecek. Başkent kulislerinde, Meclis te çoğunluğu bulunan 
                AKP 
               nin, koalisyon hükümeti kurmaya daha yakın olduğu MHP ye Meclis Başkanlığı için jest yapacağı dillendiriliyor. MHP de ise TBMM Başkanlığı için kimin aday olacağı yönünde çalışmalar sürüyor. 
 İLK TUR 28 HAZİRAN DA   TBMM Başkanlığı için daha önce adı geçen Meral Akşener in ismi Genel Başkan Devlet Bahçeli tarafından çizilirken, şimdi en güçlü aday olarak Cumhurbaşkanlığı seçimlerinde çatı aday olan Ekmeleddin İhsanoğlu gösteriliyor. Yarın yapılacak yemin töreninin ardından 5 gün içinde Meclis Başkanı olmak isteyen vekiller dilekçelerini, TBMM Başkanlık Divanı na iletecek. Meclis Başkanlığı için ilk tur oylama 28 Haziran da yapılacak. 
 5 GÜN SÜRE VAR   Oylamalarda milletvekilleri gizli oy ile tercihlerini belirleyecek. Oylamanın seyrine göre diğer turlar, 5 gün içerisinde yapılacak. TBMM nin 26. başkanının en geç 2 Temmuz a kadar seçilmesi bekleniyor. 
 SALT ÇOĞUNLUK   TBMM Başkanlığı için her partinin aday çıkarması bekleniyor. İlk iki turda Meclis Başkanlığı seçimi için gerekli üye tam sayısının üçte ikilik çoğunluğu olan 367 sayısına, hiçbir partinin adayının ulaşması beklenmiyor. Salt çoğunluk olan 276 sayısının aranacağı 3. turda yeni Meclis başkanının seçilmesi bekleniyor. 
 AK PARTİ'DE ÖNE ÇIKAN İSİMLER   AK Parti de Meclis Başkanlığı için Ayşenur Bahçekapılı, Ahmet İyimaya, Numan Kurtulmuş, Nabi Avcı, Mustafa Şentop un isimleri geçiyor. AKP, kimi aday göstereceğine bu hafta yapacağı toplantılarda belirleyecek. 
 HDP NİN ADAYI ÖNDER   HDP nin TBMM Başkanlığı için Sırrı Süreyya Önder i aday göstermesi bekleniyor. HDP de Önder in yanı sıra Celal Doğan ve Dengir Mir Mehmet Fırat ın da adları adaylar arasında geçiyor. 
 
                CHP 
               DE KOÇ ÖN PLANDA   CHP de ise Genel Başkan Yardımcısı ve Parti Sözcüsü Haluk Koç un ismi ön plana çıktı. CHP de TBMM Başkanlığı için adı geçen adaylar arasında Akif Hamzaçebi, Engin Altay ve Genel Başkan Yardımcısı Şafak Pavey de bulunuyor. CHP de seçimlerin ardından, yemin töreninde TBMM ye başkanlık edecek olan Antalya Milletvekili Deniz Baykal ın TBMM Başkanlığı için aday olarak gösterilmesi fikri, Cumhurbaşkanı Erdoğan ile yaptığı görüşme sonrası değişti. 
 SON DAKİKADA ÇATI ADAY SÜRPRİZİ   MHP de ise TBMM başkanlığı için ibre Cumhurbaşkanlığı seçimlerinde çatı aday olarak gösterilen Ekmeleddin İhsanoğlu na döndü. İhsanoğlu nun yanı sıra Murat Başesgioğlu, Ruhsar Demirel, Yusuf Halaçoğlu nun isimleri de TBMM Başkanlığı için geçiyor. MHP lideri Bahçeli, seçim sonrasında adı Meclis başkanlığı için anılan İstanbul Milletvekili Meral Akşener in aday göstermeyeceklerini ifade etmişti. (Milliyet)  