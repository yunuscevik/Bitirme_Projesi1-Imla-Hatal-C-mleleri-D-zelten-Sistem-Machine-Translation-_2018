
	7 Haziran’da gerçekleştirilen seçimlerde CHP’den Adana Milletvekili seçilen Zülfikar İnönü Tümer, bugün TBMM’ye giderek kaydını yaptırdı. Tümer’e milletvekilliği rozetini eşi Müge ve oğlu Onur Tümer taktı. 
	Milletvekili olarak sorumluluğun bilincinde olduğunu kaydeden Tümer, görevi boyunca hem ülkenin hem de Adana’nın çıkarları doğrultusunda hareket edeceğini ifade etti. Halktan kopmayacağının altını çizen Tümer, “Oylarıyla milletvekili seçen Adanalı hemşehrilerimin yüzünü kara çıkarmamak için elimden gelen her şeyi yapacağım. Bu makamın gerçek sahibi olan halkımızın vekili olmak, onların sorunlarına çözüm üretmek istiyorum” diye konuştu. 

	Türkiye’nin çağdaş bir ülke olması için önemli adımlar atan CHP’nin milletvekili olmaktan dolayı onur duyduğunu dile getiren Tümer, “Diğer CHP’li milletvekillerimizle birlikte yüzümüz her zaman halka dönük olacak. Hiç kimseyi dini, dili, etnik kökeni ya da fikirleri nedeniyle ötekileştirmeden hizmet edeceğiz” şeklinde konuştu. 
	  
