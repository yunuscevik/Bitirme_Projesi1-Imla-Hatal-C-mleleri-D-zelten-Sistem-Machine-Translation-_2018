

  
    
      
       
     
	Basına kapalı olarak düzenlenen toplantıda edinilen bilgiye göre Bahçeli şunları kaydetti: 

	“Görüşmelere kapalı değiliz. Değişik alternatifler var. Bu koalisyon alternatifleri olmazsa erken seçim  kaçınılmaz hale gelir. En yakın olabilecek tarih ise 15 Kasım’dır. AKP -MHP koalisyonu olur ama şartlarımız var. Bunları yok sayamayız. Ülkücü kıyımı önlemek için hükümet olmamızı isteyenler var ama bunun için ilkelerimizden vazgeçmemiz söz konusu değil, şartlarımızdan vazgeçmeyiz. AKP ile koalisyon kurmamızı istiyorlar. 17-25 Aralık yolsuzluk  olaylarını nereye koyacağız. Meydanlar hırsızlardan hesap soracağız dedi. Her bir oyun  vicdani sorumluluğu var diye halka seslendik. Öteki dünyada hesabı sorulur dedik. Hırsızları nereye koyacağız? Gece yarısı torba kanunlarla kimler zengin edildi, bunlardan hesap sorulmayacak mı?  17-25 yolsuzluk soruşturmasına ilişkin hassasiyetlerimiz belli. Operasyonun üstü örtülmeye çalışılıyor. Bunu gözardı edemeyiz. Ucu nereye dayanırsa dayansın oraya gider. TÜRGEV’e yapılan bağışları verilen ayrıcalıkları ne yapacağız? Bilal’in içinde olacağı sıfırlanan paraların hesabını sormayacak mıyız? Bu sürecin bir tarafında Bilal var. Versin Bilal’i alsın iktidarı. 

	 ABD, AKP-CHP’Yİ İSTİYOR  

	AKP-CHP koalisyonunu ABD istiyor, sermaye  odakları istiyor. Kemal Derviş ’in aylar öncesinden Türkiye ’ye gelmesi önemli. Bunun zeminini oluşturmak istiyorlar ancak, hem AKP hem CHP tabanında bir muhalefet söz konusu. CHP de AKP gibi üst düzeyde bir komisyon oluşturarak görüşmelere başlandığını açıklıyor. MHP ile koalisyon isteniyor algısı yaratmak istiyorlar. Ancak asıl amaçları AKP-CHP koalisyonunu meşruiyet kazandıracak bir zemin oluşturmak.”   (Hürriyet)       
  
 
