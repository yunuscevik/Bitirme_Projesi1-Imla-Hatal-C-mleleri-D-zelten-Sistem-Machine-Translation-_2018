 RADİKAL -  
                CHP 
               Genel Başkanı 
                Kemal Kılıçdaroğlu 
              , diğer muhalefet partilerinin, "bir sonraki seçimi hesapladıkları için AK Parti'siz bir seçeneği hayal dahi edemez durumda" olduklarını belirterek, "Bizim tek önceliğimiz baştan  beri, halka verdiğimiz sözlerin, ortaya koyduğumuz ilkelerin hayata geçmesidir" ifadesini kullandı.  
Kılıçdaroğlu, milletvekili genel seçiminin ardından koalisyon tartışmalarıyla ilgili yazılı açıklama yaptı.    Seçimin ardından yaptığı açıklamadaki, "Yüzde 60'lık blok" şeklindeki  sözleriyle halkın kendilerine verdiği sorumluluktan bahsettiğini ifade eden  Kılıçdaroğlu, "yüzde 60'lık blok" derken, kimsenin kimseyle bir arada olmasını,  bir siyasi ortaklığı değil, Türkiye'nin önceliği hukuk ve demokrasi üzerindeki  tahribatın giderilmesi için halkın kendilerine verdiği sorumluluğu anlatmaya  çalıştıklarını aktardı.    CHP Lideri Kılıçdaroğlu, Türkiye'nin çıkarı ve ilkeler için her  koltuktan feragate hazır olduklarını vurguladı.  
