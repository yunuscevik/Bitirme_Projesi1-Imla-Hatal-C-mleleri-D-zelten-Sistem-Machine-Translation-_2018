

  
    
      
       
     
	Numan Kurtulmuş'a "Diyelim ki seçimlerden birinci çıkan parti  bunu başaramadı, ikinci çıkan da hükümeti kuramadı... Böyle bir durumda, Anayasa  gereği, tekrar sandığa gitmek kaçınılmaz olur. Ben buna ‘erken seçim’ değil, ‘tekrar seçim’ diyorum" diyen Cumhurbaşkanı Recep Tayyip Erdoğan 'ın sözleri soruldu.  
	 
	Kurtulmuş, Erdoğan'ın neden 'erken' değil 'tekrar seçim' ifadesi kullandığını şöyle yorumladı: Sayın Cumhurbaşkanımız siyasi hayatı boyunca erken seçime karşı olmuş bir isim. Türkiye'nin  erken seçimlerden çok zarar gördüğünü bilen bir isim olarak fikir olarak erken seçim fikrine hep karşı oldu. 
	 
	 İLK TURDA ÇIKABİLİR 
	  
	Kurtulmuş "Koalisyonların ne şekilde oluşacağı partiler arasındaki diyaogla oluşabilir. Sayın Cumhurbaşkanımız ilk olarak Sayın Başbakanımıza görev verecektir" dedi. Kurtulmuş, Başbakan Davutoğlu'nun görüşmelerinde ilk turda koalisyon çıkabileceğini aktardı, şöyle devam etti: Çıkmazsa dünyanın sonu değil. Herkes bize diyor ki aman Türkiye'yi  hükümetsiz bırakmayın. Bu tablodan bir şey çıkmazsa, cumhurbaşkanımızın söylediği yine dünyanın sonu değil. O zaman tekrar seçim. Sonuçta epey bir süreç var. Seçmen size bir uzlaşı mesajı verdiyse hiçbir partinin uzlaşmıyorum deme lüksü yoktur. Dolayısıyla buradan bir sonuç çıkar. Çıkmazsa dünyanın sonu değil" Kurtulmuş, 'Erken seçim olsa Ak Parti  daha çok oy alır mı?' sorusu üzerine şöyle yanıt verdi: Biz hiçbir zaman buradan 3-5 oy daha fazla alırız diye düşünmedik. Hatta bazı konuların risk olacağını bile bile üstüne gittik. Küçük hesaplar yaparsanız millet de sizi küçük hesapların partisi olarak görür. 
	 
	30 Mart seçimleri o günkü atmosfer içinde, hesap yapıyor olsaydık. 7 Haziran 'ın 1 yıl sonra geleceğini biliyorduk. 7 Haziran'ı bir yıl önce çekerdik. Ak Parti yüzde  50'lerde çıkardı. AK Parti'nin böyle bir özelliği vardır. Asla bir kamuoyu araştırması yapalım, burada yüksek çıktık hadi seçime gidelim gibi bir hesap yapmayız. 
	 
	  
  
 
