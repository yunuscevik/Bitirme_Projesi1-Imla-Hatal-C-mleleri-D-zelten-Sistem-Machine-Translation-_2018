 RADİKAL -  11. Cumhurbaşkanı Abdullah Gül, Başdanışmanı Ahmet Sever'in piyasaya çıkan 'Abdullah Gül İle 12 Yıl' adlı kitabıyla ilgili olarak yazılı bir açıklama yaptı. Gül'ün açıklamasında şunları söyledi: 
"Daha önceki cumhurbaşkanlarının basın müşavirlerinin görevleri sonrası tecrübeleriyle ilgili kitaplar yazdırdıkları bilinmektedir. Uzun yıllar danışmanlığımı yapan Ahmet Sever de aynı şekilde kendisinin gözlemlerine tanıklıklarına ve çevresinden edindiği izlenimlere dayanan bir 
                    kitap 
                   yazmıştır. Bu kitabın bazı çevreler tarafından farklı mecralara çekilmeye çalışıldığını üzülerek görmekteyim. Söz konusu kitabın benim tarafımdan yazdırıldığı, dikte ettirildiği, onaylandığı veya aynen görüşlerimi yansıttığı gibi yanlış bir algının kamuoyunda oluşturulması yönünde çaba harcayanlar bulunmaktadır. Bu kitabın hazırlığında herhangi bir yönlendirmem veya müdahalem söz konusu olmadığı gibi kitabın yazılmasına sıcak bakmadığımı Ahmet Sever'e aktarmıştım. Kamuoyunun çok iyi bildiği gibi benim inançlarımda ve 
                    dünya 
                   görüşümde sansüre, baskıya yer yoktur. kişilerin düşünce ve ifade özgürlüğüne saygı en büyük hassasiyetlerimden birisidir. Bunun bir gereği olarak danışmanım dahi olsa kitap yazması ya da yazmaması şeklinde bir telkinim olmaz. Bu sebeple hiç kimse bu kitaba farklı anlamlar yüklememeli, buradan farklı siyasi sonuçlar çıkarmamalıdır." 
