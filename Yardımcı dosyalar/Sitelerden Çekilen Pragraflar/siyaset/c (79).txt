

  
    
      
       
     
	Abdullah Gül cumhurbaşkanı olduktan sonra askerler başörtülü Hayrunnisa Gül'ün 'askeri noktalardan' geçişine yasak  koymuşlar. Hayrunnisa Gül bir gün 'Yeter artık' deyip kendi kullandığı otomobil ile baskın  yapmış.  

	
		İlgili Haber  
	
		  
	
		Gül ile Erdoğan arasında her şeyin kırıldığı an  
 

	 CEZA KAPISI    
	 
	 İşte Hayrunnisa Gül olayının ayrıntıları:   

	 "Başörtüsü takıntısıyla hayatı ona zehir  ettiler. Dünyanın bütün kırmızı halılarında yürüyebilen bir first lady  kendi evinde yürüyemiyordu. Ziyarete gelen yabancı first lady’lere de zulümdü. Yan kapılardan alıyorlardı, C kapısından. Buna ‘Ceza kapısı’ diyordu. 

	 'YETER ARTIK' DEYİP BASKIN YAPMIŞ   

	 Cumhurbaşkanlığı’nın içindeki askeri geçiş noktalarından Hayrunnisa Hanım’ın geçmesini istemediklerini belirttiler.  Bir gün Hayrunnisa Hanım otomobili şoföründen alıp Başyaverlik’e geliyor. Bunu duyan Cumhurbaşkanı da peşinden... Yetişip yanına oturuyor.  Başyaver koşturarak gelmiş, terlemiş. Hayrunnisa Hanım espri yapmış: “ Metin Albay, hayrola? Nefes nefese kalmışsın, spor  mu yapıyorsun? ” diye takılmış 

	 ABDULLAH GÜL NE TEPKİ VERDİ?   

	O zaten çok üzülüyordu. Bunu sonlandırma düşüncesi vardı kafasında. Hayrunnisa Hanım hızlandırmış oldu." 
	 
	 'ASIL İNTİFADAYI BEN BAŞLATACAĞIM' SÖZÜNÜ NİYE SÖYLEDİ?   

	Hayrunnisa Gül , Abdullah Gül'ün  Çankaya ’ya veda yemeğinde de “Asıl intifadayı ben başlatacağım” sözleriyle büyük sarsıntı yaratmıştı. Hayrunnisa Gül'ün bu sözü neden söylediğini de Ahmet Sever şöyle aktardı: 
	 
	 "AK Parti  içinden, yakınından, medyasından çok büyük saldırılar geldi. Çok kırıldılar buna. Abdullah Bey resepsiyonda sitemini daha yumuşak bir dille yapmıştı. Hayrunnisa Hanım daha sert noktalara götürdü. İçindekini frensiz boşaltan bir tepkiydi." 
  
 
