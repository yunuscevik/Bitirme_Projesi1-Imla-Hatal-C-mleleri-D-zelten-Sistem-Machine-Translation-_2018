
	HDP Eş Genel Başkanı Yüksekdağ, İl Eş Başkanları toplantısına katıldı. Yüksekdağ, toplantı öncesi gazetecilerin sorularını cevapladı. 

	Yüksekdağ, Cumhurbaşkanı Erdoğan’ın liderlerle görüşmesine ilişkin, "Sayın Cumhurbaşkanı'nın böyle bir çağrı yapmış olması aslında 7 Haziran seçim sonuçlarından kâfi miktarda sonuç çıkarmadığını gösteriyor. 7 Haziran seçimlerinden çıkardığımız sonuç siyasette normalitenin sağlanması, her temsiliyetin kendi rolüne, misyonuna dönmesi isteğiydi. Bu görüşmeleri yapması gereken rolü gereği Sayın Cumhurbaşkanı değildir. Görevlendireceği, seçimlerden birinci çıkan parti teamüller gereği buna yönlendiriyor, kişi üzerinden bu görüşmeler yapılır. Cumhurbaşkanlığı makamı üzerinden doğrudan Meclis'e ve hükümetin kurulmasına sürecine böyle bir müdahalenin geliştirilmesi doğru ve yerinde olmaz. 7 Haziran seçim sonuçlarında zaten halkımızı her bir siyasi partinin nerede durması gerektiğini ifade etmiştir. Hükümetin kurulması süreci, Meclis’te seçilmişler ve seçilmiş temsilciler üzerinden işlemesi ve işletilmesi gereken bir süreçtir. Bizler parti organlarında yaptığımız görüş alışverişi çerçevesinde, bu çağrının yerinde ve doğru bir çağrı olmadığı, demokratik ve Meclis kanalından, seçilmişler kanalından mekanizmaların işletilmesi gerektiğini düşünüyoruz” değerlendirmesini yaptı. 

	 
	 “SÜREÇ İÇİNDE İMRALI İLE YAPACAĞIMIZ GÖRÜŞME, SÜRECİN İLERLETİLEBİLMESİ BAKIMINDAN, SİYASETİN STABİL BİR YOLDAN İLERLEMESİ BAKIMINDAN ÇOK KRİTİK BİR YERDE DURUYOR”   
	  

	 Halkların Demokratik Partisi (HDP) Eş Genel Başkanı Figen Yüksekdağ, “Bu süreç içinde İmralı ile yapacağımız görüşme, sürecin ilerletilebilmesi bakımından, siyasetin stabil bir yoldan ilerlemesi bakımından çok kritik bir yerde duruyor” dedi.  

	Yüksekdağ, koalisyon çalışmalarıyla ilgili HDP'nin diğer partilerin temasının olup olmadığına dair soruya, diğer partilerden herhangi bir görüşme talebinin olmadığını ve bütün partilerle görüşme taleplerine ye açık olduklarını kaydederek, “Bundan sonra gelişebilecek bu tip süreçlerde görüşme, müzakere süreçlerine kapımız sonuna kadar açık. 7 Haziran seçimlerinden ciddi bir halk iradesi açığa çıktı. Türkiye’nin yüzde 60’ı, 60’ından fazlası tekçiliğe, otoriterleşmeye, tek parti, tek adam siyasetine ‘hayır’ dedi; çoğulculuğa ‘evet’ dedi. Türkiye halkları çoğulcu bin siyaset istemiştir. Çoğulcu bir yönetim anlayışı, kendisinin de doğrudan yönetime katılacağı bir siyaset anlayışını benimsemiştir. Bütün siyasi öznelere bu siyasi yönlendirmeye, seçmenin bu yönlendirmesine uygun hareket etmesi gerekir. Kimsenin bu süreçte kırmızı çizgilerinin, benim merkezim, anlayışım, çerçevelerine girme hakkı ve lüksü yoktur. Bu dayatmalar aslında partimize dönük olarak çıkarılmaktadır. Biz bunu da 7 Haziran seçim sonuçlarından kimsenin bir şey anlamadığını, bu sonuçları, söylemleri geliştirenlerin bir şey anlamadığını görüyoruz. Sınırlar aşılmıştır. Bir takım önyargılar, yasaklar, o meşhur kırmızı çizgiler aşılmıştır. Türkiye toplumu çoğulculuğa uygun bir hükümet kombinasyonu görmek istiyor” diye konuştu. 

	 "ÇÖZÜM SÜRECİNİN DEVAM ETMESİ, 7 HAZİRAN SEÇİM SONUÇLARININ EN TEMEL BAŞLIKLARINDAN BİRİSİ"  

	İmralı ve Kandil görüşmelerine ilişkin bir soru üzerine ise Yüksekdağ, İmralı’ya gitmek için heyetin başvuru yaptığını söyledi. Yüksekdağ, görüşmeye ilişkin somut bir yanıt alamadıklarını vurgulayarak, şöyle devam etti: 

	“Bu süreç içinde İmralı ile yapacağımız görüşme, sürecin ilerletilebilmesi bakımından, siyasetin stabil bir yoldan ilerlemesi bakımından çok kritik bir yerde duruyor. 7 Haziran seçimi, seçim sonuçları her şeyden önce barışa ve çözüme verilen oyların belirlediği seçim sonuçlarıydı. Yüzde 13.1 Halkların Demokratik Partisi’nin Meclise taşınmış olması, bu kadar güçlü bir temsiliyetle taşınmış olması çözüm konusunda halkların, halklarımızın ne kadar güçlü bir beklenti içinde olduğunu gösteriyor. Çözüm sürecinin devam etmesi, ettirilmesi isteği 7 Haziran seçim sonuçlarının en temel başlıklarından birisidir. Bu seçimlerin arkasından sürecin kesintiye uğraması riskini beraberinde getirecek sorumsuz yaklaşımlar sergilenmesi, seçmen iradesine saygısızlıktır. Sayın Öcalan’la görüşmenin önündeki bütün engellerin kaldırılmasının 7 Haziran’da ortaya çıkan demokratik iradeye saygının da bir gereği olarak görüyoruz. Siyasi iktidar, devlet siyasetini oluşturan merkezler eğer 7 Haziran seçim sonuçlarına söyledikleri kadar, söyledikleri gibi saygılılarsa, derhal hızla görüşmenin önündeki engelleri kaldırmalılar." 

	Kandil’le görüşmenin gündemlerinde olmadığını belirten Yüksekdağ, heyet aracılığıyla görüştüklerini söyledi. 

	Yüksekdağ, Tel Abyad’daki son durumla ilgili olarak, “Cizre ve Kobani kantonlarının birleştirildiği yönünde. Oradaki IŞİD’çi çete güçlerini tamamen temizlendiği yönünde. Suriye’de yaşanan vahşetin durdurulması, Kobani’de yaşanan ve diğer kantonları da tehdit eden vahşet karşısında önemli bir kazanım elde edildi. Türkiye’deki siyasi iktidarın bölge halklarının başına açtığı belayı ortadan kaldırmak YPG, YPJ güçlerinin eline kalmış durumda. Bu tarihi bir sorumluluk. Orada PYD’nin sorumluluğu bütün bölge halklarına karşı çok önemli bir görevin üstlenilmesi anlamına geliyor. Burada IŞİD çetelerine karşı kazanılan her başarı aynı zamanda Türkiye siyasetinin de demokratik biçimde önünün açılması demektir” ifadelerini kullandı.  

	AHMET UMUR ÖZTÜRK 
