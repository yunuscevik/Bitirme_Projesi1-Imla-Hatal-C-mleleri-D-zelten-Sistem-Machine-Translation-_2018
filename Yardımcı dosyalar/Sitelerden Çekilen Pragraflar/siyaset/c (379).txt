 RADİKAL -Cumhurbaşkanı Erdoğan ve 11. Cumhurbaşkanı Abdullah Gül, TBMM'de Cemil Çiçek'in odasında yaklaşık 50 dakika süren bir görüşme gerçekleştirdi. Geçen hafta Abdullah Gül'ün danışmanı Ahmet Sever tarafından yazılan  Abdullah Gül ile 12 yıl  başlıklı 
                    kitap 
                   çok ses getirmişti. Kitapta Gül ile  dava arkadaşı  Recep 
                Tayyip Erdoğan 
               arasındaki ilişkinin özellikle son yıllardaki kırılganlığını gösteren pek çok çarpıcı detay yer alıyor. Kitabın çıkmasından sonra Erdoğan ve Gül, ilk kez bir araya geldi. Görüşmeden ilk ayrılan Erdoğan oldu. Gül, Çiçek ve bazı AK Partililerle bir süre daha görüştü. Çıkışta Gül, 'Siyasete dönecek misiniz?' sorusuna yanıt vermedi ancak Reuters'ın sorusu üzerine Kemalettin Göktaş, "Türkiye'de siyaset kurumu bir gün Sayın Gül ile buluşacak" dedi. 
 
Cumhurbaşkanı Erdoğan ve Abdullah Gül, TBMM'de 9. Cumhurbaşkanı Süleyman Demirel'in cenaze törenine katıldı.Törenin ardından, TBMM Başkanı Çiçek ve Cumhurbaşkanı Erdoğan, Çiçek'in makamına geçti. Abdullah Gül de kısa süre sonra Çiçek'in makamına gelerek görüşmeye katıldı. Görüşmenin ardından Cumhurbaşkanı Erdoğan, Meclis'ten ayrıldı. Cemil Çiçek, Erdoğan'ı kapıya kadar uğurladı. Gül, Erdoğan ile görüşmesinin ardından Meclis Başkanı nın makamında bir süre daha Cemil Çiçek ile kaldı. Bu sırada görüşmeye Ak Parti nin deneyimli isimlerinden Abdülkadir Aksu, Salih Kapusuz, Necati Çetinkaya ve Kemalettin Göktaş da katıldı. 
Gül'ü ayrılırken Cemil Çiçek ve yine aynı isimler uğurladı. Abdullah Gül, çıkışta gazetecilerin, "Siyasete yeniden dönecek misiniz?" şeklindeki sorusuna ise yanıt vermedi.Görüşmenin sürpriz olmadığı, daha önce planlandığı öğrenildi. 
 GÖKTAŞ: SİYASET BİR GÜN GÜL İLE BULUŞACAK  Görüşme sonrası Reuters'ın sorusu üzerine Göktaş, "Türkiye'de siyaset kurumu bir gün Sayın Gül ile buluşacak" dedi.  