 RADİKAL- Cumhurbaşkanı Recep 
                Tayyip Erdoğan 
              , Mardin'in Midyat İlçesi'nde ünlü yıldız Angelina Jolie ve BM Mülteciler Yüksek Komiseri Antanio Guterres ile bir araya geldi. Midyat'ın Akçakaya Mahallesi'nde bulunan ve 2 bin 378'ü Iraklı Ezidi ve 3 bin 47 Suriyelinin barındırıldığı AFAD Geçici Barınma Merkezi'ndeki programa katılacak olan Cumhurbaşkanı 
                Recep Tayyip Erdoğan 
              , yanında eşi Emine Erdoğan, Başbakan Yardımcısı Numan Kurtulmuş, Gıda, Tarım ve Hayvancılık Bakanı Mehdi Eker ile birlikte Mardin Havalimanı'na geldi. Cumhurbaşkanı Erdoğan ve beraberindeki heyeti Mardin Valisi Ömer Faruk Koçak ile Mardin Büyükşehir Belediye Başkanı Ahmet Türk karşıladı. Cumhurbaşkanı Erdoğan, daha sonra Vali Koçak ve Başkan Türk ile birlikte helikopterle Midyat İlçesi'ne geçti. 
 JOLİE İLE GÖRÜŞTÜLER  
Cumhurbaşkanı Erdoğan, irleşmiş Milletler (BM) iyi niyet elçisi Hollywood yıldızı Angelina Jolie, BM Mülteciler Yüksek Komiser Antonio Guterres ile Midyat'ta bir araya geldi. Erdoğan'ın Jolie ve Guterres ile yaptığı görüşme basına kapalı gerçekleştirildi. Görüşmenin ardından Guterres, mültecilerin barındırıldığı kampa geçerken, Jolie'nin otelde kaldığı öğrenildi. 
 MÜLTECİLERE YAPTIĞIMIZ HARCAMA 6 MİLYAR DOLARI AŞTI"  
BM Mülteciler Yüksek Komiseri Antanio Guterres ve Angelina Jolie ile bir görüşme yaptığını belirten Erdoğan, şunları söyledi: "Zaten daha önce buralara ziyaretleri olmuştu, şimdi bugün hem ziyareti yapacaklar. Malum mülteciler ilgili yıldönümü olması hasebiyle ziyareti burada düşündüler. Çünkü dünyada şu anda en çok mülteci kabul eden ülke 
                Türkiye 
              . Malum, Suriye ve Irak olmak üzere 2 milyon gibi bir mülteciye ülkemizde ev sahipliği yapıyoruz. Son gelişmeleri değerlendirdik ve BM Genel Kurulu'nda bu konuyla ilgili özel bir oturum yapmaları teklifinde bulunduk. Özel oturumla ilgili olarak da gerek kendileri, gerekse bizler takipçisi olmamız gerekiyor dedik. Zira bildiğiniz gibi şu ana kadar bize dünya ülkelerinden gelen destek yaklaşık 370 milyon dolar civarında. Ama yaptığımız harcama 6 milyar doları aşmış vaziyette, biz hiçbir zaman gelen mültecilere bizlere sığınanlara muhacire kapılarımızı kapatmadık kapatmayacağız. Yine ensar olmaya devam edeceğiz ve şartlar normale dönünceye kadar bu gayretimizi sürdüreceğiz. Biz veren el olduk, ensar olduk hiç bir zaman şu beş yıllık süreçte kaybetmedik. Bundan sonraki süreçte bunu sürdürerek insani, vicdani ve İslami görevimizi yerine getirmeye devam edeveğiz. Bunları kendileriyle müzakere ettik. Onlar da zaten gerçekten Türkiye'nin bu üstlendiği görevi bugüne kadar hakikaten idrak içerisinde olduklarını, bunu da her yerde söylediklerini, savunduklarını ifade ettiler. Şimdi de zaten onlar kampa geçtiler. Biz de cami açılışından sonra kampta iftarımızı yapacağız. Oradaki tüm mültecilerle birlikte olacağız." Cumhurbaşkanı Erdoğan, 2011'de mülteci sayısının 10 bin, şimdi ise 2 milyon olduğunu ve bu duruma Angelina Jolie'nin ne dediği yönündeki soru üzerine, "Anlattık kendisine. Kendileri de gerçekten siz bir defa hani bizim o açık kapı politikası dediğimiz olay siz bunu sürdürüyorsunuz. Kapıları hiç kapatmadınız. Onu da söyledim. En son Telebyad'tan yaklaşık 23 bin kişiyi kabul ettik. Birkaç günün içerisinde olan bir olaydı. Hemen kapıları açarak kendilerini aldık. Niye? Bombalamalar yapılıyor, insanları ölüme terkedecek halimiz yok. Tabi gelenler de şartlar normalleştiği yerlerde geri dönüyorlar. Kobani'de olduğu gibi, orada da 60-70 bin kişi tekrar geri döndü. Temenni ederiz ki, burada da şartlar normalleşsin o insanlar kendi yurtlarına dönsün" dedi. 
  ANGELİNE JOLİE, MÜLTECİ KAMPINDA  
Cumhurbaşkanı Erdoğan ile Midyat'ta otelde yaptığı görüşmenin ardından mültecilerin barındırıldığı kampa geçen Angelina Jolie, Ezidi sığınmacılar ile konuştu. Jolie, Ezidilerin yaşadığı dramı bildiğini, Irak'taki Ezidileri de ziyaret ettiğini söyledi. Ezidiler ise, Jolie'ye Irak'a dönmek istemediklerini, bundan sonra kendilerine Irak'ta bir yaşam görmediklerini, Avrupa'ya gitmek istediklerini anlattı.  Kampta yoğun ilgi gösterilen Jolie, daha sonra basın toplantısının yapılacağı alana geçti. BM Yüksek Komiseri Antonio Guterres de, mülteci kampını Jolie'den ayrı olarak ziyaretlerde bulundu.   
  
 DHA  
   