

  
    
      
       
     
	Cumhurbaşkanı Recep Tayyip Erdoğan , 7 Haziran  seçimleri sonrasındaki ilk yurtdışı gezisinde, yeni TBMM 'nin henüz oluşmamış olması nedeniyle, Cumhurbaşkanlığı vekaletini bir önceki TBMM'nin Başkanı Cemil Çiçek 'e bıraktı. 

	  

	Bu vekalet, ilginç bir durum da ortaya çıkardı; 

	  

	Cemil Çiçek, AKP 'deki 3 dönem kuralı nedeniyle 7 Haziran seçimlerinde aday olmamıştı. Dolayısıyla, 7 Haziran'da milletvekili seçilmedi. 7 Haziran seçimleri ile birlikte, seçilemeyen ya da aday olmayan vekillerin, milletvekili sıfatları düştü.  Ancak yeni seçilen TBMM'nin açılışı yapılmadığı için, Erdoğan'ın yurtdışı gezisi sırasında Cumhurbaşkanlığı'na kimin vekalet edeceği sorusu ortaya çıktı. 

	  

	Sonuçta, "milletvekili" olmamasına rağmen, yeni TBMM'nin göreve başlamamış olması nedeniyle, Cemil Çiçek'in vekaleti üstlenmesi üzerinde görüş birliğine varıldı 'na Cemil Çiçek vekalet edecek. 

	  

	Cumhurbaşkanlığı'na vekalet konusu bugünkü Resmi Gazete 'de şöyle yer aldı; 

	  

	  

	                    T.C. 

	       CUMHURBAŞKANLIĞI                                                                                                    11 Haziran 2015 

	         68244839-140.01-12-409 

	BAŞBAKANLIĞA 

	12-13 Haziran 2015 tarihlerinde Avrupa  Oyunları Açılışı vesilesiyle Azerbaycan  Cumhuriyeti ’ne çalışma ziyaretinde bulunacağımdan, dönüşüme kadar Cumhurbaşkanlığına, Türkiye Cumhuriyeti  Anayasasının 106 ncı maddesi uyarınca, Türkiye Büyük Millet Meclisi Başkanı Cemil ÇİÇEK vekâlet edecektir. 

	Gereğini rica ederim. 

	  

	  

	                                                                                                                                        Recep Tayyip Erdoğan 

	                                                                                                                                            CUMHURBAŞKANI 
  
 
