
	Gedikli, yaptığı yazılı açıklamada, "Türkiye’nin 7 Haziran genel seçimleri sonrası başlayan koalisyon ortamını fırsat bilerek, siyasi iradeye etki etmek amacı ile yapılan açıklamalar özellikle de ekonomi üzerinden gönderilen mesajlar,yabancı kuruluşların aniden açıklanan raporları örneğin bugün S&amp;P ‘nin 'aman ha erken seçim falan yapmaya kalkmayın enflasyon fırlar' demesi bu etki çabalarının açık seçik halidir" ifadesini kullandı. 

	"Milli iradeye saygı ve siyasi istikrarın devamlılığı,yönetim boşluğunun meydana gelmemesi için başta seçimden yüzde 41 oy alarak çıkan AK Parti ve sayın Başbakan gerekse sayın Cumhurbaşkanımızın yapıcı açıklamaları ile kısa sürede çözülecektir" diyen Gedikli şunları kaydetti: 

	"Ancak bu süreci fırsat bilip belirsizlik algısı yaratmaya çalışmak , kahvehane dedikodularını köşelere sahih bilgiymiş gibi yazmak, en hafif tabiri ile sorumsuzluk olur ve bunun bedelini Türkiye öder, biz öderiz, vatandaşımız öder. 

	Türkiye’nin menfaatini herşeyin üstünde tutan AK Parti’nin milli sorumlulukla hareket ettiği kadar muhalefet liderlerinin de aynı bilinçle hareket etmelerini bekliyor halkımız. Vatandaş önünde cereyan eden bu süreç herkes için bir demokrasi sınavı olacaktır."   
