

  
    
      
       
     
	HDP’nin İmralı  heyetinde yer alan Grup  Başkanvekilleri  Pervin Buldan  ve İdris Baluken ile  Sırrı Süreyya Önder  açıklama yaptı. 

	Heyet adına açıklama yapan Sırrı Süreyya Önder, ilk olarak seçim sonuçlarını değerlendirdi. 

	Önder, “Cumhurbaşkanı  Erdoğan , çözüm sürecinde masayı deviren isim oldu. Seçim sonuçlarıyla birlikte Türkiye  halkları o masayı yeniden dört ayağı üzerine koydu” dedi. 

	 "TOPYEKÜN ULUSAL KOALİSYON" ÇAĞRISI  

	Koalisyon çağrısı yapan HDP Milletvekili Önder, “Topyekün ulusal koalisyon gerçekleştirmeliyiz. Sadece  Meclis 'e giren partilerle değil, dışarıdan da desteklenen bir koalisyon kurmalıyız. Dışarıdan destekli bir koalisyon, hükümet koalisyonundan daha önemlidir” dedi. 

	Sırrı Süreyya Önder, İmralı’ya gitmek için Adalet Bakanlığı ’na başvuruda bulunduklarını söyledi. Önder, “İmralı'ya gitmek için yanıt bekliyoruz” diye konuştu. 

	 

	 İZLEME HEYETİ  

	5 Nisan’dan beri hükümetle herhangi bir görüşme yapmadıklarını da vurgulayan Önder, “Oluşturulacak İzleme heyetinin İmralı’ya gitmesi durumunda Öcalan’ın silahsızlanma  yönünde kongrenin toplanması için tarih verebileceğini" de ifade etti. 

	 HDP'NİN GÜVENOYU ŞARTI  

	HDP'li Önder, bir soru üzerine yeni kurulacak hükümet için güvenoyu şartlarının barış  olduğunu kaydetti. 

	 YEMİN KRİZİ OLACAK MI?  

	“HDP’de Kürtçe  yemin edecek milletvekili olacak mı?” sorusuna “Hepimizin yemini içtüzüğe uygun olacak” diye yanıt verdi. 
  
 
