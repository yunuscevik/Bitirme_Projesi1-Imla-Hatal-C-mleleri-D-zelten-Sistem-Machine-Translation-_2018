

  
    
      
       
     
	Süleyman Demirel’in hayatını kaybetmesinin ardından sosyal medya  üzerinde atılan mesajlar da dikkat çekiyor. Vefatının ardından Süleyman Demirel için sanat  ve siyaset  dünyası sosyal medyada çeşitli mesajlar paylaştı.   

	7 Haziran  Genel Seçimlerde HDP’den Erzurum  Milletvekili seçilen ve 28 Şubat  1997’deki ‘post modern darbe ’ süreci sırasında başörtülü olduğu için üniversiteden atılan Seher Akçınar Bayar, bugün sabaha karşı hayatını kaybeden 9. Cumhurbaşkanı Süleyman Demirel  için Twitter  hesabı üzerinden “Süleyman Demirel ölmüş. Buradaki hesaptan kaçtı, öbür tarafta hesaplaşacağız demek. Biraz daha sabredeceğiz artık” dedi.  

	  

	 SEHER AKÇINAR BAYAR KİMDİR?   

	7 Haziran’da HDP’den Erzurum milletvekili seçildi. 1982 doğumlu. Adıyaman ’da 10 çocuklu bir ailenin 6. çocuğu olarak dünyaya  geldi. Ailesi, babasının memuriyetinden ötürü daha sonra Malatya ’ya taşındı. Dicle Üniversitesi  Sosyoloji Bölümü’nü kazanıp üniversitede okumaya başlaması, 28 Şubat 1997’deki ‘post modern darbe’ sürecinin hemen öncesine denk düştü. Başörtüsü yüzünden okuldan atıldı. Tam 10 yıl sonra, yarım bıraktığı eğitimini tamamlamak için, ‘karnı burnunda’ olmasına rağmen üniversiteye döndü. Kucağında oğlu Ciwan’la, okula gidip geldi. 7 Haziran seçiminde HDP onu Erzurum 1. sıradan milletvekili adayı gösterdi. 7 Haziran’da HDP’den Erzurum milletvekili seçildi.  
  
 
