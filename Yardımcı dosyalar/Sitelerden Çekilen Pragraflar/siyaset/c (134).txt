
	Baykal, TBMM Başkanlığı'nı Çiçek'ten devraldı. Baykal, görevi geçici olarak devraldıktan sonra Çiçek'i aracına kadar uğurladı. Baykal çıkışta gazetecilere açıklama yaptı. Baykal, Cemil Çiçek'in geçici olarak Meclis Başkanlığı'nı kendisine devrettiğini söyleyerek, birazdan Meclis yemin töreniyle Meclis'in açılacağını ve çalışmalarına başlayacağını ifade etti. Baykal, 25. dönemin Türkiye için yeni ve taze bir dönem olduğunu kaydederek, "Buna ihtiyacımız var. El birliği ile, karşılıklı dayanışma ve işbirliği içinde bu dönemde partilerimiz sorumluluklarını yerine getireceklerdir. Türkiye'yi hak ettiği yere taşıyacağız. Geçici görevle bende bu süreçte her türlü katkıyı vereceğim"ifadesini kullandı.   

	AHMET UMUR ÖZTÜRK   
