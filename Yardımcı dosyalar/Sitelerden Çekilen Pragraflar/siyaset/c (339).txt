 RADİKAL -  Mevlana Üniversitesi Hemşirelik Bölümü 3'üncü sınıf öğrencisi Seda Nur Çalışkan 94 kiloya ulaşınca, fazla kilolarından kurtulmak istedi. Bunun üzerine yaptığı araştırma sonucu internetten zayıflamak için 
                çay 
               sipariş etti. Kendisine ulaşan zayıflama çayını içen Çalışkan, 15 gün kullandıktan sonra rahatsızlandı. Aniden fenalaşıp komaya giren Çalışkan, kaldırıldığı Necmettin Erbakan Üniversitesi Meram Tıp Fakültesi'nde tedavi altına alındı. 'Akut karaciğer yetmezliği' teşhisi konulan Çalışkan'a önce ilaçlı tedavi uygulandı. Bu tedaviye cevap vermemesi üzerine karaciğer nakline karar verildi. Nakil için Sağlık Bakanlığı Organ Nakil Merkezi'ne bildirildi. Çalışkan, yaklaşık 20 gün önce 
                    İstanbul 
                  'da beyin ölümü gerçekleşen bir hastanın organlarının bağışlanması sonucu, yapılan karaciğer nakli ile eski sağlığına kavuşup, geçen hafta taburcu oldu. 
Meram Tıp Fakültesi Başhekimi Doç. Dr. Ahmet Tekin, "Hastamıza akut karaciğer yetmezliği teşhisi konuldu. Önce ilaç tedavisi uygulandı. İlaç tedavisine cevap alınmayınca organ nakli için Sağlık Bakanlığı'na durumu bildirdik. Yaklaşık 20 gün önce de nakil gerçekleşti ve hastamız eski sağlığına kavuştu" dedi.  
 'BU TÜR ÜRÜNLERDEN UZAK DURUN'  
Bu tür bitkisel ürünlerden uzak durulması gerektiğini belirten Doç. Dr. Ahmet Tekin şunları söyledi: 
"Bu tür ürünlerin ne olduğu belirsiz. İçerisine katılan çaylar, birbirleriyle etkileşip yan etki yapıyor. Tek başına kullanılabildiğinde her hangi bir rahatsızlık yapamayacak çay veya bitkiler, birbirleriyle birleştiğinde yan etki yapabiliyor. Bu tür bitkisel ürünler 
                Tarım 
               Bakanlığı'ndan ruhsatlı olsa bile mümkün olduğu kadarıyla kullanılmamalı. Hastamızın kullandığı üründe olduğu gibi içerisindeki bir bitki yan etki yapabiliyor. Halk arasında çok kullanılıyor, aktara gidip alınıyor. Özellikle karışımlı bitkilerden uzak durulmadı." (Hasan DÖNMEZ/
                    KONYA 
                  /DHA)  