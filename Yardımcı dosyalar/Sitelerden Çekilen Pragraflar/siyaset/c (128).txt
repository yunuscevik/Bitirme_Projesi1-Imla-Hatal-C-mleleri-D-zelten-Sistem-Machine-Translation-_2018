
	Enerji ve Tabii Kaynaklar Bakanı Yıldız, TBMM'ye girişinde gazetecilerin sorularını cevapladı. Yıldız, 25. dönemin hayırlı olmasını dileyerek, "Edilecek yeminlerle TBMM yasama faaliyetlerinin önünü açmış olacaklar. Hayırlı olsun. Bundan sonra son derece dinamik bir süreç başlayacak. Hükümet kurma calışmalarıyla ilgili her partinin girişimleri olacak. Türkiye demokrasisi açısından bence olumlu gelişme olacak" ifadelerini kullandı. 
	Gazprom'un fizibilite iznine ilişkin olarak Yıldız, görüşmelerin neticelenmediğini belirterek, "Nihai nokta yakalanmış değildir. Bununla alakalı Türkiye'nin tek boru hattı üzerinden izin vermesiyle alakalı yazılar yazılmıştır. Gazprom'un olumlu noktaya geleceğinden eminim. Hafta sonuna kadar inanıyorum ki bütün mutabakat sağlanmış olur. İnşaat izni değildir fizibilite çalışmaları alakalı onların Önünü açan ve koordinatları belirleyen cevap yazıdır. O açıdan bu hafta projenin ilerlemesi açısından son derece önemlidir" şeklinde konuştu. 

	Bakan Yıldız, 'Bakanlar Kurulu'nda yerinizi alacak mısınız' sorusuna, "Hükümet şu anda iş başında. Bizler yerlerimizi alacağız. Bizim için de mezuniyet töreni olacaktır. Ama biz T.C. hükümeti olarak TBMM genel kurulu yerimiz alacağız" diye konuştu. "8 milletvekili açıklamanız AK Parti -MHP koalisyonu olarak algılandı" şeklinde bir soruya Bakan Yıldız, "Yapılan koalisyon çalışmalarında belirleyici olarak hiç bir parti netleşmiş değil. Sayın Başbakanımızın Açıklamaları son derece açık. Bu çalışmaları gözlemleyeceğiz. Şöyle; MHP, CHP ile farklı partilerle koalisyon kurulması halinde her ilin Ankara'da temsil edeceği iktidarda temsil edeceği milletvekili değişiyor" diye cevap verdi. 

	Koalisyon çalışmalarına ilişkin olarak Yıldız, "Koalisyon çıkması ile alakalı bütün uğraşları, biz bu seçimden birinci parti, demokrasinin sonucu olarak birinci parti olarak yapmamız gerekiyor" diye konuştu. 
	Yemin tartışmasına ilişkin olarak Yıldız, "Yeminin çerçevesi metni hepsi belli. Bununla alakalı bir tartışmaya yol açmak birçok Türkiye'nin prensipleri ile ilgili tartışmaya zemin açmak anlamına gelir. Yazılı Metin üzerinde son derece açık ve net sarih bir Metin vardır. Bu yemini herkes edecektir"dedi.  
