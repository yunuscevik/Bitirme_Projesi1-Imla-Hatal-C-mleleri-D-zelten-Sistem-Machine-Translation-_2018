

  
    
      
       
     
	Seçim sonuçlarını doğru okumalıyız. 4 parti  Meclis ’e girdi. 4 parti girince de Ak Parti  çoğunluğunu kaybetti. 258 başarıdır, birinci parti olmak başarıdır. 13 yıllık serüvende ilk defa tek başımıza iktidar olamıyoruz. HDP’nin barajı aşmasıyla herkesin HDP başarılıdır demesi gerekir. Seçim kampanyamın çoğunu o bölgede yaptım. CHP  ve MHP  açısından bir başarı yok. 

	En azından MHP için şunu söylenebilir. Senin çıkardığın vekil sayısı kadar HDP de çıkardı. Ben seçim kampanyam boyunca bu partilerin tek başına iktidar olma şansı yok dedim. Her birisi istedikleri oy oranını alsalar tek başına iktidar olamayacaklar. Gayeleri koalisyon yapmak. 

	 

	Senden iyisi yok ama sen de kusurlusun. Olabilir. Ben de insanım. Partizanlık yapmış olabiliriz, hata yapmış olabiliriz. Bana hatamı söylersen ben de yanlışlarımı düzletirim. Sen benim kulağımı çek ama yine beni tek başına iktidar yap dedim. 3’ü ancak iktidar olabilecek sayıya ulaşıyor. 78 milyon insan icraat bekliyor, memur  maaş bekliyor. Hükümetsiz olabilir mi? Peki kurun hükümeti o zaman? Elbette bir hükümet kurulacak. Hükümet kurulamadı. Demokrasilerde kabahati kendinde bulmamız lazım. 

	 HANGİ OLAYLAR KIRILMA YARATTI?   

	AK Parti’nin kendi içinde yaptığı tahlilleri ekran önünde konuşmak durumunda değilim. Başbakanımız balkon konuşmasında yaptığı konuşmada bu sonuçları yorumladı. MYK  üyeleri ile bakanlarla toplantı  yaptı. Ben en az 1.5 saat sayın Başbakanımız lütfetti, bildiklerimi kendisine arz ettim. Çok önemli görüşmeler oldu. Sayın Başbakanımızın bunlardan yararlandığını biliyorum. 73’ten beri her seçimin içindeyim ben. 80-86 arası siyasi yasaklıydım. 87’den itibaren her seçimde adaydım. Seçim atmosferinin, halka size bakışının, sizin yüzünüze gülüp gülmemesinin bir anlamı vardır. Siz ortamı görerek bu seçimin sonucu böyle olacaktı diyebilirsiniz. Ben özel değerlendirmelerimi parti kurullarında yaptım. İçeride gerekli  olan yerlerde şurada şurada bunlar vardı diye söylerim. 

	 BALKON KONUŞMASINDAKİ FOTOĞRAFLAR  
	  

	(Kızgın olduğunuz söyleniyor sorusuna) O kadar da değil. Poker face dedikleri bir şey mi vardır. Ben içimdekini dışarıya yansıtıyorum. Aslında balkona çıkarken de birileri ikaz etti, abi yüzünüz biraz gülsün dedi. Çabalamama rağmen böyle bir görüntü vermişsem içimin dışına aksetmesidir. Ben tekrar iktidar olacağız diye bekliyordum. 290 vekil ile hükümet olma imkanı yakalayacağımızı düşünüyordum. 

	Bütün sistem HDP’ye barajı aştırmak üzerine kurulmuştu. Ben bir siyasetçi olarak ne Kılıçdaroğlu’nun ne CHP’nin yüzde  25’i aşacağını görmedim. MHP için en fazla 17 koydum. Bu partiler iktidara hazırlıklı partiler değil. HDP’yi aştırmak suretiyle… 

	Oy oranı artıyor ama partilerin sayısı arttığı için biz daha az vekil çıkarıyoruz. 3 petinin de desteğiyle ve şüphesiz başka desteklerle de baraj  aşıldı. Çıplak gözle bakıp da küçümsemek de doğru değil. Batı’daki illerde de gönüllü oylarının arttığını görüyoruz. Şöyleydi böyleydi diye bir partiyi nefret objesi haline getirmek de doğru değil. 

	 HAÇLI İTİFAKI SÖZÜ YANLIŞ   

	Haçlı ittifakı ifadeleri yanlış. Bunlar olmaz. Bu siyasi partiler düşmanımız değil rakibimiz. Düşmanlık yaparak oy toplamak mümkün değil. Bir düşman psikolojisiyle belli bir kampa gitmenin, onları aşağılamanın o seçmen tabakasında karşılığı olmaz. Eğer HDP barajı aşmasaydı CHP yüzde 30’u geçseydi, MHP yüzde 20’yi geçseydi buna rağmen AK Parti 311 vekille iktidardı. Parlatıldı, cilalandı, ön plana çıakrıldı bu partinin barajı aşması için üzde 10.1’e razı parti yüzde 13’le barajı aşmasıyla bugünkü tablo ortaya çıktı. Olanda hayır vardır. Milletin takdiri böyle olmuştur. 

	 BAZI SÖYLEMLERİMİZ HALKTA TERS TEPTİ   

	Bazı söylemler ters tepti. CHP, MHP, HDP açısından ters tepenler var. Bizim de bazı söylemlerimizin halkta karşılık bulmadığını söyleyebilirim. 

	 BAŞKANLIK SİSTEMİ SÖYLEMİ   

	Biz başkanlık sistemini her gün defalarca konuşulması, zarurettir, olmazsa olmaz, bunun için de şu kadar vekil gerekir gibi davranışlara karşı başkanlık meselesini yeni anayasaya bağlamak suretiyle ortaya koyduk. Çağdaş başkanlık sisteminin Türkiye ’de nasıl uygulanabileceğini yeni bir anayasa  ile konuşmak mümkün. Başkanlık sistemini amentü gibi günde 5-6-7 kez konuşması, bizim de bunun yeri anayasadır, yeni anayasada koyacağız dedik. Arada belki bir nüans oldu. Halkımız bu nüansı mutlaka değerlendirmiştir. Diğer partilerin de böyle bir niyeti yok. Dilerim yeni hükümet kurulunca bu partiler bir araya gelir, kırmızı çizgilerle değil, samimi, çağdaş bir anayasa yapmak için bir araya gelirse olabilir. Başkanlık sistemi anayasada yer alamayacağına göre mevcut sistemin devam edeceğini söylemek yanlış olmaz. 

	 ERDOĞAN’IN SÖYLEMLERİ SEÇİM SONUCUNU NE YÖNDE ETKİLEDİ?   

	Ancak anayasa kuralları içinde veya etik kuralları içinde bir cumhurbaşkanı yapar mı diye sorarsanız sayın Cumhurbaşkanı bunu yapacağını, farklı bir cumhurbaşkanı olacağını söyledi. Artık bu sözler üzerine yorum yapmak doğru olmaz. Olumlu mu olumsuz mu etkileri olduğunu hem anket çalışmaları ile hem de konuyu gündeme getiren arkadaşlarla ilgili bir bahsin olduğunu söyleyebilirim. Söyleyemem. Cumhurbaşkanı’na saygısızlık etmek istemem . Yorumu bizi izleyenler yapsın. 

	 CUMHURBAŞKANLIĞI SARAYI   

	Bu konuda görüş beyan etmem. Sayın cumhurbaşkanımız daha önceleri başbakanken Başbakanlık  Hizmet Binası olarak düşünülmüş büyük bir kompleks yapmak istiyordu. Haklıydı. Bu yapıldı. Sonradan da sayın cumhurbaşkanımız burayı ben kullanayım, Çankaya ’yı da başbakan kullansın dedi. Bu onların arasındadır. Orayla ilgili aşırı rencide edici sözler söylendi. Eleştiri  haktır. Burayı eleştirenler haksızdır, haindir, kötüdür de denmemesi lazım. Bir vatandaş israf  diyorsa neden israftır, neden israf değildir anlatılır. Bir insan bile ev yaptırırken kaba haliyle alır, için istediği gibi yaptırır. Evinde bunu yaptıran Cumhurbaşkanlığı’nda da iyi malzeme kullanır. Yerli olur, ithal olur. İyi işçilik gerekir. Özel imalat ve özel işçilikte masrafı biraz fazla görünebilir. İsraf konusu bana ait. Patenti üstümde kaldı. Allah diyor ki ‘yiyiniz, içiniz ama israf etmeyiniz’. 

	Bir akarsudan bile abdest alsanız israf etmeyiniz diye buyuruyor peygamberimiz. İsraf fazlasıdır. Hayırda israf olmaz. Ama israf etmeyeceksiniz. Fazla masraf yapmayacaksınız diye kendime göre vaazla karışık bir sohbet yaptım. Sonra da herkesin kendi özel hayatında da israf var dedim. Bu devlette de israf var mı derseniz ‘var’ dedim. Bir cumhurbaşkanlığı sarayıdır. Yabancı konukları da kabule derken bin yıllık tarihimizin gösterişinin mutlaka konması lazım. En güzel örnek Pembe İncili Kaftan’dır. Okuyanlar Cumhurbaşkanlığı Sarayı’nı ondan sonra konuşsun. 

	Burası yanlıştır diyenlere de kulak verin. Şu malzeme kullanıldı, şöyle oldu derseniz insanlar  da konuşur. Eleştiri olmalı, haktır. Ama eleştirilerin de ciddi olması lazım. (Erdoğan cumhurbaşkanlığından istifa  eder ve partinin başına geçer mi sorusuna) Bir defa böyle bir şeyin konuşulması ayıp olur. AK Parti’nin başında bir Genel Başkan var. Bana göre Davutoğlu çok başarılı bir performans gösterdi ve halkımıza sıcak geldi. Sonuç niye böyle derseniz? Onun başka nedenleri var. Onun Davutoğlu Ahmet Hoca profili Erbakan Hoca’dan sonra hoca olduğu için söylüyorum halkın benimsediği bir isim haline geldi. Genel Bakanlığı’nın devam edeceğini düşünüyorum. Ne sayın cumhurbaşkanının böyle bir niyeti vardır ne de partinin böyle bir ihtiyacı vardır diye düşünürüm. 

	 3 DÖNEM KURALI   

	Ben aslında 7 Haziran  akşamı işim bitiyor diye düşünmüştüm ama halen bakanlığım devam ediyor. Yeni bir adaylık veya olmamak ile ilgili bir şey söylersem yanlış olur. Niyetim önceden belliydi, o niyetim devam ediyor. DAVUTOĞLU ÇOK BAŞARILI Ben Başbakanlığı ve Genel Başkanlığı ilan edildiği günden beri destek veriyorum. 10 aylık sürede de olağanüstü bir gayret gösterdi. Seçimde gösterdiği olağanüstü gayret ile seçimden başarılı çıkmış bir Genel Başkan. Alınan sonuçla ilgisi yok. Orada başka faktörler var. O faktörler içinde Başbakan’a kusur var demek doğru olmaz. 

	 DAVUTOĞLU’NUN GÜL’E SİTEMİ OLDUĞU İDDİASI   

	Gül her vesile ile ‘Ben bu partinin kurucusuyum. Yerim bellidir’ diyor. Gül’ün çok başarılı bir cumhurbaşkanlığı dönemi oldu. 14 Mayıs  2000 FP kongresini birlikte yaşadık. O günden bu yana beraberiz Dün de İstanbul ’da kendisini ziyaret ettim, hatırını sordum. Sayın Gül kendine yakışanı en güzel şekliyle yapmıştır. Miting meydanlarına çıkması gerektiği kanaatinde değilim. Ancak bulunduğu yerden hem partisini hem de Başbakan’ı destekleyecek davranış içinde olabilir. Ama onu mitinglerin malzemesi haline getirmek doğru olmaz isterse İstanbul’un fethi mitingi olsun. Onun kanaatine herkesin saygı göstermesi lazım. 10 Ağustos’tan bu yana gösterdiği tavrı da fevkalade olgun buluyorum. 

	 ÇÖZÜM SÜRECİ   

	Bu konuya girmek istemem pek. Seçimlerde malzeme haline geldi. HDP’ye oy verenlerin hepsi boy boy fotoğraflar yayınlandığı için söylüyorum dağda Bayık’la, Karayılan’la çekilmiş silahlarla olan görüntüyü bilerek mi hazmederek mi oy vermişlerdir. Onun dışındaki çevreler bunu dile getirip çözüm sürecini baltalamak istiyorlar. Bizzat bu işin faili bunu istemediğine göre, siz nasıl dışarı çıkma ya da affı dile getiriyorsunuz. Terörün sona erdirilmesi ile ilgili bir kanun  çıkardık. Madem ki Google ’a bu kadar çok giriyorlar. Bu kanunu okusunlar. Çözüm sürecinden hükümetimizin ne anladığına bir baksınlar. 

	Biz her hafta çözüm süreciyle ve her hafta yine güvenlikle ilgili toplantı yapıyoruz. Biz kanun ne derse onu yapacağız. Terörü sona erdirmek için bütün esaslar var. Bunun içinde genel af  yok. Şu kadar yıl sonra olur mu derseniz bilemem. Ben yarınımı bilmiyorum .. 

	 4 ESKİ BAKAN   

	Evet dersem de hayır dersem de hata yapmış olurum. Meclis soruşturması çok önemli bir konu. Anayasamız ve iç tüzüğümüz özel hükümler getirmiş. Sadece  bakanlar içindir Meclis soruşturması. Meclis Araştırması Komisyonu böyle değil. Bir konuyu tespit etmek için yapılır. Bakanlık görevleri sırasındaki fiillerinden dolayı Meclis soruşturması açılır. Sadece soruşturma  ve yüce divan  yolu vardır. En az 55 vekil ‘bu insan şu fiiliyle suç  işlemiştir’ diye iddiada bulunacak. 

	Meclis’te tartışılacak. Kabul edilirse komisyon kurulur. O komisyona partiler üye verirler. Üye verecek partiler öyle vekil ismi vermek zorunda ki bu kişiler hakkında olumlu ya da olumsuz görüş bildirmemek olacak. Komisyon raporu bitti,, Meclis’e geldi. 276 bulunamadığı için Yüce Divan’a gitmesi gerekmiyor kararı çıktı. Geçen dönem bu işlem bitti. Yeni dönemde bu iş olabilir mi derseniz geçmişte örnekleri var. Yapılmış, bitirilmiş bir konuda yeniden aynı sebeple komisyon kurulamaz diyenler var. Bence makul. Muhalefet bu adamlar yeniden yargılanmalı diyor. Bunu demesi yasak . Partiyi bağlayıcı karar alması yasak. İhsası reyde bulundunuz, sizi tanımıyorum diyebilir. 

	Eğer bugün partiler intikamcı bir düşünceyle bunu yaparlarsa bundan sonuç alamazlar. AK Parti’ye geçen dönemde de hukuk ve vicdan açısından baktık. 2 vekil arkadaşımız farklı oy verdiğini düşündüğü arkadaşları için ağır ithamlarda bulundular. Ben buna tepki gösterdim hatta disiplin yönetmeliği uygulansın dedim. Bir AKP ’li vekil yanında oturan arkadaşı için hain diyemez. Kabine giren vekil kendi vicdanına göre oy verir. Yeniden komisyon kurulmasını ben şahsen uygun bulmam. 

	 GÖKÇEK’LE POLEMİĞİ   

	Bunu maksatlı olarak kullanmak isteyenler var. Söz ağızdan çıkar. Bunun sonuçlarına da katlanırsınız. Aramızda hoş olmayan bir tartışma geçti. Faili de ben değilim. Toplantıdayken önüme tweetler getirdiler. Bu zat benim hakkında çok çirkin, çok yakışıksız… Şaşırdım ve üzüldüm. Birkaç saat geçti. Zannettim ki birileri bunu ikaz edecek ve bu tweetler silinecek özür dilenecek. Ama hoşlarına gitmiş ki.. ama bunu yazdıranlar varsa eminin bu adama darbe  vurdum diyenler de vardır. Çok konuşup hiçbir şey söylemeyen insanlardan değilim. Öncesinde Başbakan’a sordum. 

	Bunu muhatap alma, yanlış yapmış. Yanlışlığın hesabı bir şekilde sorulur, üzerinde durma dedi. Sonra da birkaç bakanlar ayak üstü konuştuk. Sen kimsin  o kim muhatap alma d3ediler. Peki dedim ama çıktım saygısızlıktır dedim. Eşini de severiz hanımla birlikte. İnsan kendine hakim  olabilmeli ama bu adam beni paralelci olmakla suçluyor, beni ailemden vuruyor bu adam dedim. 17-25 Aralık olduktan sonra bunların ne yaptıklarını gördükten sonra irtibatımızı kestik. Hizmet hareketine iyi gözle bakanlara sempati duyduk ama devleti ele geçirmeye çalışanlara sempati duymadık. 

	Ben ibreti alem olsun diye bir şey söylemem lazım dedim. Onlarla arası iyiydi. 2009 ve 2014’te adaylığına karşı çıktığımda o cenahtan 2009’da Gülerce ve Harun Tokak, 2014’te de Cemil Koca geldiler bana ‘Melih bey devam etsin,, bu hizmetler yürür’ falan dediler . Ben yine kanaatlerimi ifade ettim. Partinin kararı Gökçek olunca arkasında durdum. Oyumu vermedim. Onun için oy da topladım, seçim çalışması yaptım. Bu yapıyla ilişkileri olmuştur, parsel parsel Ankara ’da yer vermiştir dedim. Hiçbir cümlemde 8 Haziran’da açıklayacağım diye bir sözüm yok. Ben paralel yapı denilen yapı ile iyi ilişkilerim oldu. 

	17-25’ten sonra ilişkilerimi kestim. Hiçbir zaman maddi ilişkim olmadı. Param yok ki vereyim. Olsa belki verecektim. Arsaları verdi, Tayyip beyden zılgıt yiyince iptal etmeye kalktı. Gazetelerde de neresi nereye verildi de çıktı. 8 Haziran’dan sonra yolsuzluk  dosyası açıklayacağım demedim. AK Parti kurulduğunda bu kişi AK Parti’ye karşı, Tayyip Erdoğan’a karşı en büyük düşmanlığı yaptı. AK Parti’ye son gelenler arasındadır. Ona paralel yapıyla ilgili seçim sonuçlarını onlarla kazandın, beni itham etme, kendine bak edim. Yapılan işler hukuka aykırıysa yargı ne yapacaksa yapar. 

	Bu konuda konuşmama kararı verdim. Bundan sonra kimse bana Gökçek’le ilgili soru sormasın. Yolsuzluğun ardına herkes düşebilir. Yargı da biliyordur. Siyasal eleştiri de yapmayacağım bundan sonra. Parsel parsel dediğim konu paralel yapı için verdiği arsalar. Mesela Birgün’de çıktı geçenlerde . Kendisi de kabullendi. Ben hayırsever insanım, kim benden de ne istediyse verdim diyor. 

	Siyasal eleştiri yapmanın da zamanı değil. Faydası da yok, zararı da yok. 8 Haziran geçti falan.. Başka şeyler konuşalım. Kimse sormasın, kimseye bir şey söylemek niyetinde değilim. Sadece Fethullah gülen  cemaati ile ilişkili değil. Bunları vermekle kötü bir şey yapmadı. Sen şimdi paralel yapı düşmanı olarak görünüyorsun beni paralel yapıcı olmakla suçluyorsun. Bunları verdiğinde iyiydi de şimdi mi kötü oldu diyorum. Verilenler bellidir, birilerinin bunu araştırıp tabii gerekiyorsa paralel yapıya yer vermekle suçladığım bir insanın dışında siyasal eleştiri açıklayacaktı. Saray’ın yanında durduğunu gördüğünüz insan AK Parti’ye, şuna şuna karşı neler söylemişti, bugün neler söylüyor onu söyleyecektim. Bunları da söylemeye gerek kalmadı. 

	 SİYASETEN YOK ETMEYİ DÜŞÜNMÜŞTÜM AMA GEREK KALMADI   

	Davutoğlu ile bununla ilgili konuşmalarımız oldu. ‘Gerekeni yapacağım’ dedi. Kendisiyle konuştu. Davutoğlu ile konuşmuştum geçenlerde seçim sonuçlarıyla ilgili. Güya benden sonra o gelmiş. Hiç bu işle ilgili olduğunu sanmıyorum. Balkonda onu görünce  çıkmamışım, o gidince çıkmışım falan. Vallaha balkonda kim vardı diye bakacak durumda değilim. Böyle bir şey yok. Aramızdaki ihtilaf bu kadar yakışıksız benzetmelere girmemeli. Ben birilerinin masasında meze olmak istemem. Partimi düşünürüm. Yolsuzluk var diyenlerin gazeteleri, minik kuşları var. Bir yerlere yaranmak için beni kullanan birini siyaseten yok etmeyi düşünmüştüm. Ama gerek kalmadı. Seçim sonuçları önemli bir göstergedir. Tahlilleri içinde de sebeplerden birisi belediye başkanı ya da başkanları olabilir. Belediyelerde olan bitenler, başkanların performansı da mutlaka dikkate alınmalıdır. 

	 HİÇBİR ELEŞTİRİ YAPMAYI DÜŞÜNMÜYORUM   

	O günkü konuşmamın dışında 8’inden sonra söyleyeceğim her şey siyasal anlamda eleştiri olacaktı. Siyasal eleştiri yapmanın topluma, bizlere ve partime katkısı olmayacağını gördüm. Hepimiz hakkında toplum karar verecek. Ben kendi açımdan hiçbir eleştiri yapmayı düşünmüyorum. Kamuoyunun takdirine arz ediyorum.  
  
 
