
	Parlamento zemininde muhalefetle iktidarın sert tartışmaların yaşanabileceğini, seçim öncesinde sert sözler söylendiğini kaydeden Engin Altay, “Seçim sonrasında seçim öncesi kullanılan dili kullanırsak olmaz. Toplum uzlaşma ve barış istiyor” dedi. 

	Kendisine ait olan “Siyasette her şey mümkündür, hiçbir şey imkansız değildir” sözünü tekrarlayan ve erken seçim iddialarına yönelik değerlendirmede bulunan Altay, “Türkiye’yi erken seçime götürmek seçmenin iradesine saygısızlık olur. Seçmen böyle istedi” diye konuştu. 

	Önceliklerinin muhalefet bloğunun bir hükümet oluşturması olduğunu belirten Altay, “Bizim dışımızdaki diğer muhalefet partileri birbirlerini yok sayar bir durum içindeler. Milletin seçtiği bir partiyi başka bir partinin yok hükmünde saymasını doğru bulmam. Bir araya gelinemiyorsa bu parlamentoda neden varız?” şeklinde konuştu. 

	Meclis Başkanlığı seçimlerine ilişkin açıklamalarda bulunan Altay, “Dördüncü turda en çok oyu alan iki adayın yarışacağı bir seçim olacak. Orada artık 276 aranmıyor. O süreye kadar hükümet çatısı çatılmışsa Meclis Başkanı üçüncü turda seçilir. Üçüncü turda Meclis Başkanı seçilmemişse bilin ki hükümetin çatısı çatılmamıştır, dördüncü tura gider” ifadelerini kullandı. 

	DERYA YETİM-MUSTAFA VERGİVEREN 
