 RADİKAL-  Cumhurbaşkanı Recep 
                Tayyip Erdoğan 
              , Cumhurbaşkanlığı Sarayı nda ilk iftarını şehit yakınları ve gazilerle birlikte yaptı. İftar programında şehit yakınlarına ve gazilere seslenen Erdoğan,  34 ülkede 78 şehitliği olan bir milletiz. Biz farklı bir milletiz  dedi. Başbakanlığı ve cumhurbaşkanlığı döneminde şehit yakınları ve gazilerle yakından ilgilendiğinin belirten Erdoğan, "22 Temmuz 2014 yılından bugüne kadar 11 bin 687 şehit yakını ve gazimizin kamu kurumlarına atamasını yaptık. Bu üzerimizde bir görevdi bu görevi yerine getirdik ve getirmeye de devam edeceğiz" diye konuştu.   'GEREĞİNİ YAPTIK İDDİASI İÇİNDE DEĞİLİZ'   Gaziler için Türk Silahlı Kuvvetleri nin GATA da ve diğer hastanelerde her türlü imkanları seferber etmek suretiyle atılması gereken adımları, yapılması gerekleri yaptıklarını kaydeden Erdoğan, konuşmasına şöyle devam etti:  Birçok yapılan desteklerin yanında tabii ki şehitlerimizin bu millete emaneti olan yakınları ile gazilerimiz için ne yapsak azdır. Yani gereğini yaptık diye bir iddiasının içerisinde de değiliz. Bunu özellikle ifade etmek istiyoruz. Bugüne kadar yapılanları ve bundan sonra yapılacak olanları milletimizin ve devletimizin şehitlerimize ve gazilerimize olan bir şükran ifadesi olarak görüyorum. Bizim inancımızda malum şehitlik ve gazilik iki güzelden biri olarak kabul edilir. Bugün burada iki güzelden birine mazhar olanların yakınlarıyla diğerine mazhar olanların bizzat kendileriyle birlikte olmaktan büyük bir memnuniyet duyuyorum.   MURSİ'YE VERİLEN İDAM CEZASI  
Mısır'ın devrik Cumhurbaşkanı Muhammed Mursi'ye verilen idam cezasını değerlendiren Cumhurbaşkanı Erdoğan, bu konuda 
                    dünya 
                   ülkelerine harekete geçme çağrısı yaparken, "Bu dönemde Sayın Mursi'ye karşı darbecilerin yanında yer alan hiç kimsenin bir daha demokrasi, özgürlük, adalet sözlerini ağzına almaya hakkı olmayacaktır. Biz bu açık haksızlık ve adaletsizlik karşısında sonuna kadar mazlumların, hakkın ve adaletin yanında yer almayı sürdüreceğiz" ifadesini kullandı. 
                    ANKARA 
                  , (DHA)  