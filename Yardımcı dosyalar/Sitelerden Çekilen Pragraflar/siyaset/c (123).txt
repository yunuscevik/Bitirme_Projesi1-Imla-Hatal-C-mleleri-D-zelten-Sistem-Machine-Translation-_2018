
	TBMM 25. dönemin ilk toplantısında HDP Eş Genel Başkanı Selahattin Demirtaş, milletvekili yeminini etti. Meclis tarihinde ilk defa başörtülü bir milletvekili katip üye olarak görev yaparken, Abdullah Öcalan’ın yeğeni Dilek Öcalan da katip üye olarak görev yaptı. 

	TBMM’de milletvekili yemin töreni devem ediyor. Sıra İstanbul milletvekillerine geldiğinde HDP Eş Genel Başkanı Selahattin Demirtaş’ın yanı sıra CHP İstanbul Milletvekili Dursun Çiçek, AK Parti’nin Ermeni asıllı milletvekili Markar Eseyan, AK Parti İstanbul Milletvekili Sanatçı Uğur Işılak, MHP İstanbul Milletvekili Ekmeleddin İhsanoğlu, Merve Kavakçı’nın kardeşi olan AK Parti İstanbul Milletvekili Ravza Kavakçı Kan da yemin eden milletvekilleri arasında yer aldı. 

	Meclis'in 25. döneminde de bir ilk yaşandı. Meclis tarihinde ilk olarak başörtülü bir milletvekili katip üye olarak görev yaptı. AK Parti Ankara Milletvekili Sena Nur Çelik, Meclis'in en genç milletvekilleri arasında olduğu için başörtüsü ile birlikte geçici olarak katip üye görevini yürüttü. Ayrıca, Abdullah Öcalan’ın yeğeni HDP Van Milletvekili Dilek Öcalan da Meclis'in en genç milletvekillerinden olduğu için geçici olarak katip üye görevini yaptı.  
