			7 Haziran seçimleriyle parlamentoya girmeye hak kazanan milletvekilleri bugün yemin edecek. Parlamentoya en yaşlı üye olması sıfatıyla CHP Antalya milletvekili Deniz Baykal  başkanlık edecek. Yemine saatler kala HDP 'den Baykal'a çok özel bir rica iletildi.  Cumhuriyet'in haberine göre Türkçe konuşmayı iyi bilmeyen ve yemin töreni için günlerdir Türkçe çalışan HDP Milletvekili Feleknas Uca'nın TBMM  Genel Kurul kürsüsünden nasıl yemin edeceği konusunda tartışmalar yürütülürken, HDP'nin bugünkü birleşimi yönetecek Deniz Baykal'dan Uca'nın olası yanlış bir telaffuzuna karşı anlayışlı olmasını istediği öğrenildi.   HDP'li Uca'nın Türkçe kelimelerin telaffuzunda sıkıntı yaşıyor olması Baykal'a iletildi. Baykal'ın da HDP'ye telaffuzdan kaynaklı hataları sorun etmeyeceğinin yanıtını verdiği belirtildi.  


	
		
			
				
					
					 
				 
			