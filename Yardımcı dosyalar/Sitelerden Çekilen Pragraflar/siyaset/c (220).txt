
	9. Cumhurbaşkanı Süleyman Demirel'in Güniz Sokak'taki evine gelerek taziye ziyaretinde bulunan CHP Genel Başkanı Kemal Kılıçdaroğlu, çıkışta gazetecilere açıklamalarda bulundu. “Türkiye’nin başısağolsun” diyerek konuşmasına başlayan CHP Genel Başkanı Kılıçdaroğlu, “Bizim çok partili yaşamımızın en önemli siyasi aktörlerinden birisiydi. Yaşamının son saatlerine kadar Türkiye’deki bütün gelişmeleri yakından izleyen bir siyasal liderdi. Tevazuyu ondan öğrendik. Siyaseti ondan öğrendik. Devlet adamlığını ondan öğrendik. Türkiye’nin yetiştirdiği çok önemli siyasal liderdi. Sadece Türkiye’nin değil bölgenin de, dünyanın da önemli aktörlerinden birisiydi” ifadesini kullandı.  
