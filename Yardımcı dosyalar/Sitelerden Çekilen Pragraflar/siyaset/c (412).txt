 RADİKAL -  CNN Türk canlı yayınına telefonla bağlanan Doğan Holding Onursal Başkanı Aydın Doğan, hayata veda eden 9. Cumhurbaşkanı Süleyman Demirel ile ilgili anılarını anlattı. Doğan şöyle konuştu: "Evvela milletimizin başı sağ olsun. Süleyman Demirel, Anadolu nun bir köyünden çıkmış cumhuriyetle barışık, mütedeyyin, toplumun tümüyle anlaşabilen, hem köylü hem şehirli değerli bir devlet ve siyaset adamıydı.
                Türkiye 
              'ye son 50 yıla damgasını vurmuş çok önemli bir kıymetti. Bunu kaybettik. Nur içinde yatsın. 80 ihtilali sonrası yasaklı olduğu dönemde 
                    Ankara 
                  'ya sık sık giderdim. Her gidişimde kendisini muhakkak ziyaret ederdim. Bir defasında bana 'ne yapıyor seninkiler' dedi. Kim benimkiler efendim dedim. Yahu dedi Bedri Koraman ile Örsan Öymen'den bahsediyorum dedi. Bende iyiler ne yapsınlar dedim. Hayır hiç iyi değiller dedi. Neden iyi değiller efendim dedim. Çünkü dedi, arıyorlar demirel'i, biri varsın çizsin dedi. Şimdi dedi gitsinler General Kenan Evren'in burnunu çizsinler de göreyim dedi. İkimizde gülüştük. Çizemezler Kenan Evren'in burnunu dedim. 
