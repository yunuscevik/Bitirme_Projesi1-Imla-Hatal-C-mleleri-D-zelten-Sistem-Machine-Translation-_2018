

  
    
      
       
     
	Cumhurbaşkanı  Tayyip Erdoğan , halefi Abdullah Gül  ile görüşüyor... 

	  

	Cumhurbaşkanı Erdoğan ve Abdullah Gül, TBMM 'de Süleyman Demirel 'in cenaze törenine katıldıktan sonra bir araya geldi. 

	  

	 

	  

	Görüşme, TBMM Başkanı Cemil Çiçek'in Meclis'teki odasında gerçekleştiriliyor. Görüşme Demirel'in cenazesi sırasında Erdoğan'ın korumalarının Gül'e bir not iletmesi sonrasında gerçekleştiği öğrenildi. 

	  

	Görüşme 45 dakika sürdü; Meclis'ten ilk çıkan isim Cumhurbaşkanı Erdoğan oldu. Erdoğan muhabirlerden soru almadan Meclis Başkanlığı  makamından ayrıldı. Erdoğan'ı Cemil Çiçek uğurladı. 

	  

	 

	  

	Gül ve Erdoğan'ın birlikte görüntü vermemesi de dikkat çekti. 

	  

	Erdoğan'ın ayrılmasının ardından Cemil Çiçek ve Gül görüşmesi başladı. Yaklaşık iki saat süren görüşmenin ardından Çiçek ve Gül, Kocatepe Cami'ne geçti. Gül de görüşmenin ardından herhangi bir açıklama yapmadı.   

	  

	
		Abdülkadir Aksu, Salih Kapusuz, Necati Çetinkaya  ve Kemalettin Göktaş da katıldı. 
	
		  
	
		Gül'ü ayrılırken Cemil Çiçek ve yine aynı isimler uğurladı. Abdullah Gül, çıkışta gazetecilerin, "Siyasete yeniden dönecek misiniz?" şeklindeki sorusuna ise yanıt vermedi. 
	
		  
	
		 GÖKTAŞ: SİYASET  BİR GÜN GÜL İLE BULUŞACAK  
	
		  
	
		Görüşme sonrası Reuters 'ın sorusu üzerine Göktaş, "Türkiye'de siyaset kurumu bir gün Sayın Gül ile buluşacak" dedi. 
 

	  

	  
	  

	
		 GÜL'ÜN DANIŞMANININ YAZDIĞI KİTAPTAN SONRA İLK GÖRÜŞME  
	
		  
	
		Geçtiğimiz hafta Abdullah Gül'ün  danışmanı Ahmet Sever tarafından yazılan “Abdullah Gül ile 12 yıl” başlıklı kitap çok ses getirmişti. Kitapta Gül ile “dava arkadaşı” Recep Tayyip Erdoğan  arasındaki ilişkinin özellikle son yıllardaki kırılganlığını gösteren pek çok çarpıcı detay  yer alıyor. Kitabın çıkmasından sonra Erdoğan ve Gül, ilk kez bir araya geldi. 
 
  
 
