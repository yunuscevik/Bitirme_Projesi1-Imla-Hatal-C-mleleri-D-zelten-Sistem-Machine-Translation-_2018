
	Türkiye Gençlik ve Spor Konfederasyonu Genel Başkanı Ferudun Cevahiroğlu, 7 Haziran'da yapılan genel seçimler sonrası CHP Genel Başkanı Kemal Kılıçdaroğlu'na hitaben gençlerin CHP'den yeni dönemde beklentilerini bildiren özel bir mektup kaleme aldı. CHP Genel Başkanı Kemal Kılıçdaroğlu'ndan Türkiye Gençlik ve Spor Konfederasyonu Genel Başkanı Ferudun Cevahiroğlu'na cevap geldi. Kılıçdaroğlu, mektubunda şu ifadelere yer verdi: 

	"Değerlendirmelerinizi paylaştığınız mektubunuzu aldım. Çok teşekkür ederim. Büyük Önder Mustafa Kemal Atatürk Ülkemizin geleceğini gerçek bir hazine olarak gördüğü gençliğe emanet etmiştir. Ülkemizin umudu olan gençlerimize Cumhuriyet Halk Partisi olarak bizde yürekten inanıyoruz. Herkesin insanca yaşadığı daha mutlu gelecekten umutlu bir Cumhuriyet Türkiyesini bırakmak bizim temel görevimiz. Demokratik çağdaş bir Türkiye’yi daha da ileriye taşımak sizlerin görevidir. Bu sorumluluğun farkında olduğunuza olan inancımı tekrarlıyor. Size ve tüm değerli üyelerinize sevgi ve saygılarımı sunuyorum." 
	  
