

  
    
      
       
     
	CHP Parti  Meclisi'nin (PM) seçim sonuçlarının ele alınıp koalisyon ihtimallerinin masaya yatırılacağı toplantısı saat 11:00'da başlayacak. 

	CHP Genel Başkanı Kemal Kılıçdaroğlu , PM üyelerinin görüşlerini dinleyerek, partinin yol haritasını çizecek. 

	Erken seçimi "zaman kaybı" ve "halkın teveccühüne saygısızlık" diye nitelendiren CHP lideri, önceliğini muhalefet partilerinden oluşan bir hükümetten yana tutuyor. 

	Koalisyona yönelik tartışmaların sürdüğü CHP'de birçok yönetici, kurulacak 63. Hükümet'te partilerinin de yer alarak "ülke yönetiminde söz sahibi olması" gerektiğini düşünüyor. 

	Erken seçimin "Türkiye'ye bir yarar sağlamayacağı" görüşünün ağırlıkta olduğu CHP'de, talep etmesi halinde AK Parti  Genel Başkanı Ahmet Davutoğlu  ile görüşme yapılabileceği belirtiliyor. 

	 AA 
	  
  
 
