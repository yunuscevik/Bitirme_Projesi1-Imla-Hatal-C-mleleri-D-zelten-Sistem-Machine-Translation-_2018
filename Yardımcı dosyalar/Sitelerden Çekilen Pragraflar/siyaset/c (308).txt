			BBC Türkçe'ye konuşan Karakaya, AK Parti 'nin öncelikle çözüm süreci nedeniyle HDP  ile koalisyon  kurmasının daha doğru olacağını savunarak, CHP 'nin de bu hükümete dahil olabileceğini iddia etti. 
Karakaya , "Seçim sonuçlarını okuduğunuzda 258 milletvekiliyle bu millet AKP'ye oy verdi ama iktidarı da elinden aldı. 'Sen artık tek başına gidemezsin' dedi. Bu noktada AKP'nin dışarıda olduğu bir koalisyon alternatifi yok" ifadesini kullandı. 
Karakaya , HDP'nin olacağı hiçbir oluşumda yer almayacaklarının altını çizdi. 
Karakaya , Cumhurbaşkanı Recep Tayyip Erdoğan'ın hükümeti kurma görevini seçimden birinci parti olarak çıkan AK Parti Genel Başkanı Ahmet Davutoğlu'na vereceğini ve onun da MHP 'yi ziyaret edeceğini söyledi.   Davutoğlu'nun MHP ziyaretinde bir talepler listesi ile karşılaşacağını ifade eden Karakaya , bu listede yer alacak olmazsa olmazları "çözüm sürecinin bitmesi" ve "Cumhurbaşkanın anayasal sınırların içinde kalması" olarak sıraladı. 
MHP'nin bu taleplerinin AK Parti tarafından kabul edilip edilmeyeceğinin sorulması üzerine Karakaya , şu cevabı verdi: 
"Buna izin vermezse böyle bir yaklaşım olmazsa bir koalisyon kurulamaması Adalet ve Kalkınma Partisi'nin sorumluluğundadır. Koalisyonu kuramama sebebi söylediğiniz gibi bu makul gerekçeler olursa AKP gidilecek muhtemel erken seçimde büyük hezimete uğrayabilir. Bunun farkında olacakları için bunun bir orta yolunu bulacaklardır diye düşünüyorum. Bunu yapmak durumundadırlar. Ben AKP'nin, özellikle Ahmet Davutoğlu'nun da talebinin, isteğinin, gönlünün bu şekilde olacağına inanıyorum. Bir defa kendisini de vesayet altından kurtarmış olacak. Türkiye'nin gerçekten buna ihtiyacı var."   AA  			
				
					