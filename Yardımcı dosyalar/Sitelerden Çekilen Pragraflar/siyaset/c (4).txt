

  
    
      
       
     
	 POSTA.COM.TR  
	 
	6 Mart 2009'da, Ergenekon  soruşturmasında hükümeti düşürmeye teşebbüs suçlamasıyla tutuklanan Mustafa Balbay , 5 Ağustos 2013 'te İstanbul  13. Ağır Ceza Mahkemesi tarafından karara bağlanan davada 34 yıl 8 ay hapis cezasına çarptırılmış, ancak 9 Aralık 2013'te tahliye  edilmişti. 4 yıl 167 gün Silivri Cezaevi 'nde tutuklu kalan Balbay, 12 Haziran  2011'de yapılan genel seçimde Cumhuriyet Halk Partisi'nden aday olmuş ve 24'üncü dönemde İzmir  2. Bölge milletvekili seçilmişti. 10 Aralık 2013 tarihinde milletvekili yemini ederek göreve başlayan Balbay 25'inci dönemde de milletvekilliğini sürdürüyor.  
	 
	 
	 Tuncay Özkan ve Mustafa Balbay, Silivri'den sonra (sağda) Meclis'te poz verdi (solda) 
	 
	Balbay'ın hapishane  arkadaşı Tuncay Özkan ise, 23 Eylül 2008 günü Ergenekon soruşturması çerçevesinde gözaltına alınmış ve tutuklanmıştı. 5 seneye yakın süre boyunca Silivri Cezaevi'nde bulunan Özkan, Ergenekon üyeliği nedeniyle 5 Agustos 2013 günü Silivri'de  yapılan yargılamada ağırlaştırılmış müebbet hapis  cezasına çarptırıldı. 10 Mart 2014 'te ise mahkeme  kararıyla tahliye edildi. Tuncay Özkan, 7 Haziran seçimlerinde CHP 'den İzmir milletvekili oldu.  
  
 
