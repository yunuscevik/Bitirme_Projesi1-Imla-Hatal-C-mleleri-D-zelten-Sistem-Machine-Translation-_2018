

  
    
      
       
     
	AK Parti  Gaziantep  Milletvekili Şamil Tayyar , 11. Cumhurbaşkanı Abdullah Gül ’ün Basın  Başdanışmanlığı’nı yapan Ahmet Sever’in yazdığı kitabı sert sözlerle eleştirdi.AK Partili Tayyar, Sever'in yazdığı kitap ile ilgili 'Kamuoyunun Sayın Gül'den bir cevap beklediğini düşünüyorum. Ahmet Sever'in yazdığı kitabı iyi niyetli bir çalışma olarak görmüyorum. Kitapla partimize bir el bombası  atmak istediğini görüyoruz' diye konuştu. 

	2011 yılında Başbakan olan Recep Tayyip Erdoğan , Gazeteci Ahmet Şık'ın kitabıyla ilgili olarak 'Bazı kitaplar bombadan daha tesirlidir' demişti. 

	  

	
		İlgili Haber  
	
		  
	
		'Abdullah Gül ile 12 yıl' kitabına AK Parti'den ilk yorum  
 

	 
	 
	Gazetecilerin sorularını yanıtlayan Tayyar şunları söyledi: 
	 
	 'YÖNLENDİRİCİ GİBİ GELDİ'  
	 
	"Doğru olan kısımları olabilir  ama önemli bir kısmının yanlış olduğunu düşünüyorum. Yönlendirici bir kitap gibi gedi bana. Mesela Ruşen Çakır  ve Ergenekon  süreciyle ilgili iddiaları tamamen hikaye. Ruşen Çakır gözaltı listesinde yoktu. Zekeriye Öz'ün görev yerinin değiştirilmesinin Cumhurbaşkanlığı seçimiyle alakası yoktu. Sayın Gül ile ilgili kısımları bilemem, onunla ilgili cevap verecek olan sayın Gül'dür. Kamuoyunun sayın Gül'den bir cevap beklediğini düşünüyorum. Özü itibariyle Ahmet Sever'in yazdığı kitabı iyi niyetli bir çalışma olarak görmüyorum. Daha önce bir gazeteciye demeç vermişti. 
	 
	 'KİTAP PARTİMİZE EL BOMBASI'  
	 
	Mevcut Cumhurbaşkanımız ile eski Cumhurbaşkanımız arasında bir gönül kırgınlığına yol açmıştı. Şimdi mevcut kitabıyla da partimize bir el bombasını atmak istediğini görüyoruz. O kitapla ve Fehmi Koru 'nun makaleleriyle hangi mesajların verilmek istendiğini biliyoruz ama biz o mesajlarla değil milletin mesajıyla ilgileniyoruz. Bizi çok da fazla ilgilendirmiyor. Sayın Cumhurbaşkanı ve Genel Başkanımızın sonuna kadar, dimdik arkasındayız. Bu kitapla niyet, Ak Parti'nin arasına nifak sokmak, Sayın Cumhurbaşkanımızı itibarsızlaştırmaya çalışmak, genel  başkanımızın koltuğunu tartışmaya açmak. Bu niyet partimiz tarafından çok iyi okundu." 

	  

	
		İlgili Haber  
	
		  
	
		Gül ile Erdoğan arasında her şeyin kırıldığı an  
 

	  

	  

	  

	 
	  
  
 
