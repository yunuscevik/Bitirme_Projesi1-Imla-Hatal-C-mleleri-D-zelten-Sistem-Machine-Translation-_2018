 RADİKAL -  Törene, Mustafa Balbay eşiyle, Özcan Purçu eşi ve çocuklarıyla, Musa Çam ise göğsünde melek figürlü Berkin Elvan tişörtüyle geldi. Bu arada 
                CHP 
               Genel Başkanı Kemal 
                Kılıçdaroğlu 
              'nun mazbatasını ise vekalet verdiği İl başkanı Bedri Serter aldı. 
7 Haziran genel seçimlerinde İzmir'den CHP'den milletvekili olan adaylar, toplu olarak mazbatalarını almak için Kültürpark'taki il seçim kuruluna gitti. Buradaki mini törende ilk olarak İl başkanı Bedri Serter, kendisine vekalet gönderen CHP Genel Başkanı 
                Kemal Kılıçdaroğlu 
               ve Selin Sayek Böke'nin mazbatalarını, İl Seçim Kurulu Müdürü İsmet Kilimci'den aldı. Törene katılan milletvekillerinden Özcan Purçu, eşi Gülseren Purçu, oğlu Ayberk Purçu ve seçim ödeminde dünyaya gelen kızı Müjde Purçu'yla, Tacettin Bayır kızı Gizem Bayır'la, Mustafa Balbay ise eşi Gülşah Balbay'la mazbatasını aldı. Törene tek katılan Musa Çam'ın ise, tişörttü dikkat çekti. Çam, mazbatasını üzerinde melek figürlü Berkin Elvan resmi bulunan tişörtle teslim aldı. 
 MAZBATAYI KENDİSİ TESLİM EDECEK  
Milletvekilleriyle daha sonra basına poz veren İl Başkanı Bedri Serter, Genel Başkan Kemal Kılıçdaroğlu'nun mazbatasını, yarın il başkanlarıyla yapılacak toplantı öncesinde teslim edeceğini söyledi. 
Orman ve Su İşleri Bakanı Veysel Eroğlu'nun, CHP'nin Türkiye genelinde aldığı yüzde 25'lik oy oranına yönelik eleştirilerine yanıt veren Serter,  "Biz İzmir'de yüzde 46 oy aldık. Kendisini önce İzmir'deki düşüsün bir hesabını yapsın" dedi. İzmir milletvekillerinden yeni dönemde bakanlık da beklediklerini ifade eden Serter, "Bugün bizim karne günümüz. Meclis'te milletvekillerimize çok iş düşüyor. Ben bugün 30 ilçe başkanımızla toplantı yaptım, yarın da il başkanları toplantısına katılacağım, orada düşüncelerimizi aktaracağım. Bu sırada genel başkanımıza mazbatasını teslim edeceğim"  dedi. 
Milletvekillerinden Özcan Purçu ise demokratik bir yarıştan başarıyla çıktıklarını, kentteki 33 roman mahallesinden 31'inde birinci parti olduklarını, birisindeki oy oranlarının birbirine çok yakın olduğunu söyledi. Purçu,  "Ayrıca birinci çıktığımız bu mahallelerde, daha önceki seçimlerde 
                AKP 
               birinci çıkıyordu. Türkiye genelindeki roman oylarında da yine CHP'ye yönelik bir akış var"  dedi. ( DHA)  
  
   