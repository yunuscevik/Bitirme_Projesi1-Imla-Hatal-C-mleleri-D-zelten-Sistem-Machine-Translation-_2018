			 Düzgün KARADAŞ/ANKARA   
Toplantıda, yasama çalışmaları ve koalisyon seçenekleri değerlendirildi. Bugün de Meclis’te toplanacak olan CHP  grubunda grup başkanvekilliği  seçim i yapılacak. HABERTÜRK’ün edindiği bilgiye göre 5 yıldır CHP Grup Başkanvekilliği görevini yürüten Akif Hamzaçebi, Kılıçdaroğlu’ndan affını istedi ancak CHP Lideri’nin Hamzaçebi’ye “Sana ihtiyacım var, aynen devam” diyebileceği belirtiliyor. CHP’nin grup başkanvekillerinden Engin Altay  da Meclis Başkanlığı için aday olmak istiyor. Bu konuda son kararı, Kılıçdaroğlu verecek. Muharrem İnce ’nin, istifasıyla boşalan grup başkanvekilliği koltuğuna oturan Levent Gök’ün ise görevine devam etmeyi istediği belirtiliyor. 
 SÜRPRİZ YAPABİLİR  
Kılıçdaroğlu’nun, son kurultayda kendisine rakip olan Muharrem İnce’den yeniden grup başkanvekili olmasını isteyebileceği belirtiliyor. Partinin genç yüzlerinden Özgür Özel  ve Aylin Nazlıaka’nın adı da grup başkanvekilliği için geçiyor. CHP’de önceki yasama döneminde Güldal Mumcu’nun yürüttüğü Meclis Başkanvekilliği görevi için İsmet İnönü’nün torunu Gülsün Bilgehan’ın adı öne çıkıyor. CHP’de, Meclis Başkanlığı için Haluk Koç, Engin Altay, İlhan Kesici isimleri konuşuluyor. Kılıçdaroğlu’nun, sürpriz bir adayı da tercih edebileceği belirtiliyor. 			
				
					