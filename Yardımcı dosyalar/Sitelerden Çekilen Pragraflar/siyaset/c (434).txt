 RADİKAL  - 
                Resmi 
               olmayan sonuçlara göre 7 Haziran günü yapılan seçimlerde HDP 142 bin 862 oy ile 2, AK 
                Parti 
               ise 48 bin 269 oy ile 1 milletvekili çıkardı. HDP İl Başkanlığı, Hasköy İlçesi'ndeki seçimlerde toplu oy kullanma iddiası ile ilgili olarak İlçe Seçim Kurulu'na itirazda bulundu. Bu itirazın reddedilmesinin ardından HDP'liler İl Seçim Kurulu'na başvurdu. İl Seçim Kurulu'ndan da olumsuz sonuç alan HDP'liler itirazlarını geçen cuma günü YSK'ya taşıdı. 
YSK'nın da itirazlarını kabul etmediğini söyleyen 3'üncü sıra adayı olan ve seçilemeyen avukat Mensur Işık şu açıklamayı yaptı: "Yapılan seçimde Hasköy İlçe merkezi, Sungu ve Karaağaçlı'da toplu oy kullanımına dair iddialar söz konusuydu. Kendimizde bizzat bunu gözlemlemiştik. Zaten gözlemlerken de sandık başlarındaki seçmen listeleri incelendi, incelediğimizde toplu oy kullanımını bariz bir şekilde gösteren imzalar söz konusu yani blok olarak atılan imzalar var. 15'er, 20'şer imzalar aynı kalemden çıkmış ve tek elden çıktığı bariz bir şekilde ortada. Buna dair yaptığımız itirazlar vardı sandık kurulu başkanlarına. 
Sandık kurulu başkanı da hem psikolojik baskı altında hem de farklı duygular içerisinde yani bir 
                AKP 
               yandaşlığı duygusuyla hareket ederek o gün bizim yaptığımız itirazları bile almamışlardı. İlçe ve il seçim kurullarına itiraz ettik. İlçe Seçim Kurulu Başkanı bunu görmezden gelmişti, bununla ilgili herhangi bir değerlendirme bile yapmamıştı. Oy kullananlardan ölü olan, Almanya'da cezaevinde bulunan kişinin olduğunu tespit ettiğimiz bazı isimler var. Açık adreslerini de itiraz dilekçemizde belirtmiştik. Maalesef İlçe Seçim Kurulu Başkanı buna da dair herhangi bir tatmin edici, hukuki açıklama yapmamıştır. İl Seçim Kurulu'na bu kez itirazımız yaptık. İl Seçim Kurulu da aynı doğrultuda bir karar verdi. Maalesef YSK da itirazımızı reddetti."   DHA-Eser Aydın  
   