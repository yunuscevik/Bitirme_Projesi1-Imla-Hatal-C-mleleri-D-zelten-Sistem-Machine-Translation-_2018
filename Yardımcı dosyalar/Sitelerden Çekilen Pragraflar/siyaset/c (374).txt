 RADİKAL -25. Dönem Milletvekili Genel Seçimlerinin ardından Parlamento'ya giren milletvekilleri mazbatalarını aldıktan sonra kayıt işlemleri için Türkiye Büyük Millet Meclisi'ne (TBMM) gelmeye devam ediyor. 
                MHP 
               Grup Başkanvekili İzmir Milletvekili Oktay Vural kaydını yaptırdı. 
Gazetecilerin sorularını cevaplayan Vural, 
                CHP 
               Genel Başkanı 
                Kemal Kılıçdaroğlu 
              'nun MHP Genel Başkanı 
                Devlet Bahçeli 
              'ye yaptığı "Gel Başbakan sen ol" çağrısıyla ilgili görüş ve düşüncelerini ilkeler bazında açıkladıklarını ifade etti. "MHP için bunlar bir koltuk meselesi değildir, ilke meselesidir." diyen Vural, MHP'nin bir terör örgütünün uzantısı mahiyetindeki bir partiyle hiçbir şekilde birlikte olamayacağını açık ve net bir şekilde ifade ettiklerini ve herkesin bunu anladığını kaydetti.  İlke ve tutumlarını açık şekilde ifade ettiklerini anlatan Vural, şöyle devam etti: "Bu çerçevede Türkiye'nin bu kadar önemli sorunları varken, elbette Sayın Kılıçdaroğlu'nun bu sorunları çözme ve bunun çözümünü gerçekleştirecek parti olarak Milliyetçi Hareket Partisi'ni Sayın Genel Başkanı'nı görmüş olması elbette önemli. Milliyetçi Hareket Partisi olarak HDP ile ilişkili içeriden, dışarıdan bir oluşuma izin vermeyeceğimizi açık bir şekilde ortaya koyduk. Özellikle Cumhuriyet Halk Partisi'nin Sayın Deniz Baykal'ın yaptığı görüşmeler çerçevesinde Sayın Kılıçdaroğlu'nun bilgisi dahilindeki görüşmede, Adalet ve Kalkınma Parti ile görüşmelerini sonlandırmaları ve kamuoyuna bu konuda açıklama yapmaları daha uygun olacaktır." 
 CİHAN    