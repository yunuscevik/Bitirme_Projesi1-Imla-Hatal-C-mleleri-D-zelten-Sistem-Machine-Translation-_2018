 RADİKAL    Seçimle birlikte 
                AKP 
               nin tek başına iktidar çoğunluğunu kaybetmesinin ardından koalisyon arayışları devam ediyor. AKP yi dışarıda bırakan bir koalisyon hükümeti için büyük çaba harcayan, ancak 
                CHP 
               Genel Başkanı Kemal Kılıçdaroğlu, son olarak 
                MHP 
               lideri 
                Devlet Bahçeli 
               ye, ortak bir hükümette başbakanlık koltuğunu teklif etmiş ancak sert bir karşılık almıştı. Kılıçdaroğlu Bahçeli nin bu sözlerine benzer bir üslupla karşılık vermeyeceğini söylerken, AKP-CHP koalisyonu tartışmaları için ise   Sayın Davutoğlu nun ne düşündüğünü bilmiyoruz. Ne düşündüğünü bir görmemiz, dinlememiz gerekiyor. Her halükarda rezervlerimizi koruyoruz   dedi. 
 Milliyet gazetesinden Serpil Çevikcan a konuşan Kılıçdaroğlu,  Bahçeli nin kendisine yönelik sert sözlerine ilişkin olarak şunları söyledi: 
 Ben, Sayın Bahçeli ye aynı sertlikte bir cevap vermeyi doğru bulmuyorum. Siyasette küslük olmaz. Sonuçta hepimiz kendi çıkarlarımız için değil ülkenin çıkarları için, vatandaşın sorunlarını çözmek için siyaset yapıyoruz. Biz çok iyi niyetlerle bir teklifte bulunduk. Bu konuda hiç kimsenin en ufak bir endişesi olmasın. Bizim iyi niyetimizin anlaşılmamasını da anlayışla karşılıyoruz. Ama şunun altını özenle çizmek isterim. Bizim ülkemize karşı sorumluluğumuz var. Ben o sorumluğun bilincinde hareket etmeyi siyaseten daha doğru görüyorum ve böyle kabul ediyorum.  
Kılıçdaroğlu ile telefonda gerçekleştirdiği sohbeti yazan Çevikcan,   iyi niyetle yaptığı bir teklife, bu denli sert bir üslupla yanıt aldığı için üzgün   olduğunu belirttiği CHP lideri Kılıçdaroğlu nun değerlendirmelerini şöyle aktardı: 
  - VATANDAŞA ORTAK SÖZÜMÜZ VARDI:   (Bahçeli nin, &lsquo;küçük heveslerimiz yok, koltuk tedarikçisi  gibi sözlerine karşı) Ben, bu tür bir dil kullanmak istemem. Bu sözler kapıların kapatıldığı anlamına mı gelir onu bilmiyorum, bu tür bir dil kullanmak istemem. Ama sonuçta üç siyasi partinin de çıkıp söyledikleri vardı vatandaşa; &lsquo;yolsuzluklara karşı duracağız, hukuk zedelendi, hukuku onaracağız, demokrasiyi güçlendireceğiz, yeni anayasa yapacağız  gibi ortak söylemlerimiz vardı. Bizim MHP ile ortak söylemlerimiz vardı. Ortak söylemlerimiz, ilkelerimiz varken bunların arkasında durmamız gerekmiyor mu? Elbette gerekiyor. Asgari ücretin artırılması, emekliye ikramiye verilmesi, taşeron işçiliğin kaldırılması da vardı. Bütün bunların hepsini gerçekleştirilebilir, birlikte hayata geçirebiliriz. 
  - 2 YIL SONRA SEÇİME GİDEBİLİRİZ:   Bütün bunlar 4 yıllık bir sürede olmayabilir. 2 yıl içinde de bunların tamamı olabilir. 2 yıl sonra bir seçime gidebiliriz. Kesinlikle kapıları kapatmamak lazım. Toplumun yüzde 60 ının şu anda yaşadığı iyi bir atmosfer var. Bizi bu atmosferi devam ettirmek gibi bir yükümlülüğümüz var. Toplumda seçim sonuçlarıyla bir umut doğdu. Bu umudu yok etmek doğru değil. Siyasette &lsquo;Bütün kapıları kapattım, artık hiç kimseyle görüşmeyeceğim  gibi bir düşüncem yoktur. Katı tutumlar doğru değildir. Siyaset gri alanların yoğunlukta olduğu bir kurumdur. Siyasette siyah ve beyaz alanlar azdır, yoktur, olmamalıdır. 
  - EN AKLA YAKIN SEÇENEK:   (MHP den alınan yanıtlara rağmen ısrar edilmesi CHP ye zarar veriyor eleştirisine karşı): Bizim bu yaklaşımımız CHP nin kurumsal kimliğine zarar vermez. CHP sorumluluğunun her zaman bilincindedir. Her eleştiriye saygı duyarız. En akla yakın seçenek varken, neden başka şeyleri düşünelim. Biz böyle düşündük. Hala da böyle düşünüyorum. Siyasette umutsuzluk diye bir şey yoktur. Umutsuzluğu beslerseniz doğru olmaz. 
  - ERKEN SEÇİM HİZMET ETMEZ:   (Bahçeli nin Kasım da erken seçim resti konusunda): Biz, bugünkü atmosferde bir erken seçimin Türkiye nin çıkarlarına hizmet etmeyeceğini düşünüyoruz. Bunun çok sağlam gerekçeleri var. Vatandaş bize oy verdi, görevini yaptı. Şimdi görevini yapması gereken liderlerdir. Liderler görevini yapamaz ve hükümeti kuramazsa o zaman vatandaşın verdiği mesajın alınmaması demektir bu. 
  - DAVUTOĞLU NU GÖRMEMİZ GEREKİYOR:   (AKP-CHP koalisyonu ne kadar mümkün?) Sayın Davutoğlu nun ne düşündüğünü bilmiyoruz. Ne düşündüğünü bir görmemiz, dinlememiz gerekiyor. Her halükarda rezervlerimizi koruyoruz. Bir AKP-CHP koalisyonunun da koşulları vardır. Bugünden kalkıp bu konuda bir şeyler söylemeyi, &lsquo;şöyle olacaktır  demeyi doğru bulmuyorum. Her ortamın kendine göre koşulları vardır. 
  - AKP İLE MHP KURABİLİR:   Bizim kriterimiz halka verdiğimiz sözler. İlkelerimiz var. AKP ile MHP koalisyon kurabilirler. Bizim buna özel bir karşıtlığımız yok zaten. Bu durumda bize muhalefet görevi kalır. İlla iktidar olalım diye özel bir arayış içinde de değilim. Bir iktidar arayışı mutlaka olsun diye bir düşüncemiz de yok. Biz vatandaşın bize verdiği oyun hakkını verelim diye uğraşıyoruz. Bizim üzerinde durduğumuz nokta bu. &lsquo;Biz ilkelerimiz için bütün koltuklardan feragat ederiz  diyoruz.  