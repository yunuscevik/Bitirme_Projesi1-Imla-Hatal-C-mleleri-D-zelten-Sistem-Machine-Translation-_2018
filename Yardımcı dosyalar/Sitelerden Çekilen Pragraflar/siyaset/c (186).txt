
	TBMM’ye gelerek Şeref Holü'nde kayıt yaptıran MHP İzmir Milletvekili Oktay Vural, Kılıçdaroğlu'nun 'Başbakan Bahçeli olsun' önerisine ilişkin olarak, "Biz zaten görüş ve düşüncelerimizi ilkeler bazında açıkladık. Milliyetçi Hareket Partisi için bunlar koltuk değil, ilke meselesidir. Bu çerçevede bir terör örgütünün uzantısı mahiyetinde bir parti ile hiçbir şekilde açık ve net bir şekilde ifade ettik. 

	Bu konuda ilkemizi, tutumumuzu net bir şekilde ifade ettik. Bu çerçevede Türkiye'nin önemli sorunları varken, elbette Sayın Kılıçdaroğlu bu sorunları çözme ve çözümünü gerçekleştirecek parti olarak Milliyetçi Hareket Partisi'ni, Sayın Genel Başkanı'nı görmesi önemli. Milliyetçi Hareket Partisi olarak HDP ile ilişkili içeriden, dışarıdan oluşuma izin vermeyeceğimizi belirttik" dedi. 

	Vural, Deniz Baykal'ın yaptığı görüşmelerin de sonlandırılarak kamuoyuna açıklanması gerektiğini ifade etti. 

	AHMET UMUR ÖZTÜRK  
	  
