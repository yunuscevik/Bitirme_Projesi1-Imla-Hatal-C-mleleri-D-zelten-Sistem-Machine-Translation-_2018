			Belediye binasındaki makamına gelen Türel, yaptığı açıklamada, sağlık durumunun her geçen gün iyiye gittiğini söyledi.  Kazanın ardından omuzundan da önemli bir ameliyat geçirdiğini belirten Türel, "Omzumda yaklaşık 20 santimetrelik kesik söz konusu, içerisine bir plaka koydular. Ameliyat güzel ve başarılı geçti. Şimdi her geçen gün daha iyiye gidiyor. Daha iyi olacak inşallah" dedi.  
   "6 HAFTALIK BİR HEYET RAPORU SÖZ KONUSU"   Doktoru tarafından "6 hafta süreyle çalışamaz" raporu verilmesine rağmen görevine döndüğünü anlatan Türel, şöyle konuştu:  "Raporu doktorlar veriyor, ben almıyorum. 6 haftalık bir heyet raporu söz konusu. Daha dönemin başındayız, benim 6 hafta istirahat yapmam zor. Biz çalışmaya alışmışız, çalışırken dinleniyoruz zaten. Onun için rapor döneminde de belediyedeki görevlerimi eksiksiz yapmaya çalışacağım."  Türel, daha sonra çalışmalar hakkında ilgililerden bilgi aldı. 
 AA  			
				
					