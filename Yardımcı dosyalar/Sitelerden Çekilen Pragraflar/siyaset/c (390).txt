 RADİKAL -  
                Zaman 
               gazetesinden İlyas Koç'un haberine göre, Diyanet İşleri Başkanlığı (DİB) tarafından hazırlanan Kur'an-ı Kerim'in Kürtçe Meali, seçimler öncesi sınırlı sayıda basıldı. Erdoğan'ın miting yaptığı Doğu'daki il müftülüklerine ve bazı üniversitelere numune olarak gönderilen baskının seçimler öncesi satışı yapılmadı. Mealin halen Diyanet'in 
                    Ankara 
                  'daki merkez binasında faaliyet gösteren 
                    kitap 
                   satış bürosu dâhil hiçbir yerde satışı yok. 
Diyanet'in 5 yıldır üzerinde çalıştığı Kürtçe Meal, seçim sürecinde tartışma konusu oldu. Mealin daha piyasaya çıkmadan Erdoğan tarafından miting alanlarında kullanılması tepki çekti. Seçim sürecinde söz konusu mealin dağıtılmadığı iddiaları ortaya atılınca DİB, sınırlı sayıda 10 bin adet basıldığını açıkladı. Meal, özellikle Erdoğan'ın miting yaptığı Doğu ve Güneydoğu'daki il ve 
                ilçe 
               müftülüklerine gönderildiği ortaya çıktı. Bu süre zarfında mealin Ankara dâhil hiçbir yerde satışı olmadı.  