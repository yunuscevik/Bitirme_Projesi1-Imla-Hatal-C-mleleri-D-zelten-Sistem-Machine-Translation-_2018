

  
    
      
       
     
	Sadece sanıklardan birine ’görevli polis memuruna direnmek’ ve ’yaralama’ suçundan hapis cezası  verildi, o da paraya çevrildi. 
	 
	Dönemin Başbakanı Recep Tayyip Erdoğan ’ın, 1 Mart 2014  tarihinde Denizli ’yi ziyaretinde, kendisini protesto  eden 23 kişi hakkında ’Toplantı ve Gösteri  Yürüyüşleri Kanunu’na muhalefet’ ve ’hakaret’ suçlamasıyla dava açıldı. 
	 
	Tutuksuz yargılanan sanıklar Ender Gürboğa, Ferhat  Dindaroğlu, Hakan Aydın, Oğuzhan Köseli, Zeynep  Kepez , Uğurcan Eri, Burak Yılmaz , Kamil Doğan, Murat Sarıkuş, Kazım Erkil Kandemir, Muhammet Alkış, Koray Samet Akkuş, Emrah Deniz Arslan, Ayşe Turan, Başaran Aslan, Harun Maktay, Hasan Gökdemir, Rafiye Ezgi Kaya, Selçuk  Çelik, Yılmaz Erdem, Uğur Kurnaz, Salih Gümüşer ve Burak Yılmaz; Denizli 5. Asliye Ceza Mahkemesi’nde hakim  karşısına çıktı. 
	 
	Recep Tayyip Erdoğan ve polis memuru Hakan Vardar’ın şikayetçi olduğu davada, delil ve ifadeleri değerlendiren mahkeme , sanıkların üzerlerine atılı suçların yasal  unsuru oluşmadığından ayrı ayrı beraatine karar verdi. Sadece sanıklardan Salih Gümüşer’e, polis memuru Hakan Vardar’a yönelik müessir fiil eylemi sabit görülerek 11 ay 20 gün, ’memura direnme’ suçundan da 5 ay hapis cezası verildi. Her iki ceza da, para  cezasına çevrildi. 
	 
	 Ferah IŞIK / DENİZLİ, (DHA)  
	  
  
 
