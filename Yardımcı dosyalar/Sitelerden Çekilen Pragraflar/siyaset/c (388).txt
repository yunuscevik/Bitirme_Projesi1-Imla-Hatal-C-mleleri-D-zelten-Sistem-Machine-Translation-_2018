 RADİKAL -  Cumhurbaşkanı 
                Recep Tayyip Erdoğan 
               ve Abdullah Gül, TBMM'de 9. Cumhurbaşkanı Süleyman Demirel'in cenaze törenine katıldı. Törenin ardından, TBMM Başkanı Çiçek ve Cumhurbaşkanı Erdoğan, Çiçek'in makamına geçti. Abdullah Gül de kısa süre sonra Çiçek'in makamına gelerek görüşmeye katıldı. Görüşmenin ardından Cumhurbaşkanı Erdoğan, Meclis'ten ayrıldı. Görüşmenin daha önce planlandığı öğrenildi. 
 GÜL'ÜN DANIŞMANININ YAZDIĞI KİTAPTAN SONRA İLK GÖRÜŞME  
Geçtiğimiz hafta Abdullah Gül'ün danışmanı Ahmet Sever tarafından yazılan  Abdullah Gül ile 12 yıl  başlıklı kitap çok ses getirmişti. Kitapta Gül ile  dava arkadaşı  Recep Tayyip Erdoğan arasındaki ilişkinin özellikle son yıllardaki kırılganlığını gösteren pek çok çarpıcı detay yer alıyor. Kitabın çıkmasından sonra Erdoğan ve Gül, ilk kez bir araya geldi. 
  
