 RADİKAL -  Eski başbakan Mesut Yılmaz,  
                Atatürk 
               Havalimanı'nda gazetecilerin sorularını yanıtladı. Süleyman Demirel'in vefatıyla ilgili konuşan Mesut Yılmaz, "Kendisiyle dönem dönem koalisyonlar kurdunuz, 
                bugün 
               de 
                Türkiye 
               koalisyon arayışında, bununla ilgili neler söyleyeceksiniz. Neler yapılmalı? Siyasilere tavsiyeleriniz nedir?" sorusuna tarihten bir örnek vererek yanıtladı. Yılmaz, "Bugün yaşadığımız güncel gelişmeler ışığında vefatından hemen sonra aklıma gelen... Bir anekdot dinlemiştim kendisinden. 1963 yılında rahmetli İnönü hükümete başkanlık ederken, Demirel de Adalet Partisi genel başkanıydı. O tarihte Meclis'te hükümeti düşürmek için gerekli çoğunluğu sağlamışlar ve muhalefet partileri olarak o zamanki Cumhurbaşkanı rahmetli Cevdet Sunay'dan randevu almışlar. Cevdet Sunay da bütün 
                parti 
               liderlerini davet etmiş. Rahmetli İnönü dahil bütün parti liderleri Çankaya Köşkü'nde toplanmışlar. Sunay önce sözü Demirel'e vermiş. Demirel bu hükümetten memnun olmadıklarını, bu hükümeti değiştirmek istediklerini onun için de çoğunluğu sağladıklarını dile getirmiş. Daha sonra rahmetli İnönü'ye söz vermiş Sunay. Rahmetli İnönü çok kısa bir ifadede bulunmuş. 'Bu toplantının yeri burası değildir, meclisin kurulduğu yer de, meclisin düşürüleceği yer de meclistir. Cumhurbaşkanı bu işe taraf değildir. Sonra Demirel bana dedi ki 'haklıydı İnönü'. Hiçbir şey söyleyemedik, toplantı da orada bitti dedi" diye konuştu. (DHA/Murat ÇAKIR) 
   