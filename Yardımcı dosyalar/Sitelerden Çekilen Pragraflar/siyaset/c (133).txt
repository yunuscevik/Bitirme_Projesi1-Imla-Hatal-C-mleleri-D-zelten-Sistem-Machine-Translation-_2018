
	Yazılı bir açıklama yapan MYP Lideri Yılmaz, "Türkiye ile İsrail ilişkileri bir an önce eski seviyesine geri çekilmelidir. Bölgede Suriye sınırı sonuna kadar açık ve başımıza ne felaket geleceği belli değildir. Böyle bir durumda Suriye’yi en iyi tanıyan ülke ile diplomatik ilişkilerin zayıf kalması milletimizin menfaatine değildir" ifadelerini kullandı. 

	Yılmaz açıklamasında iki ülkenin ortak savunma planı geliştirmesi gerektiğini de vurgulayarak, "Türkiye İsrail ile ilişkilerini onarmakla kalmayıp kesinlikle bir ortak savunma planı geliştirmek zorundadır. Her iki ülkenin de bölge deki kaderi aynıdır. Güçsüz bir Türkiye İsrail için ne kadar şanssızlık ise aynı şey Türkiye için de geçerlidir. Aksi takdirde Türkiye, Suriye konusunda büyük hüsran yaşar" dedi. 

	Türkiye'nin her geçen gün irtifa kaybettiğini iddia eden Yılmaz, "Ülke olarak her geçen gün irtifa kaybediyoruz. Acil bir şekilde yeni hükumet kurulmalı ve ilk iş olarak ta İsrail ile ilişkileri eski seviyesine çekmelidir. Her iki ülkenin de birlikte oluşturacağı sinerji ile bölgemiz ve coğrafyamızda yapacakları çok fazla iş bulunmaktadır" açıklamalarında bulundu. 
	  
