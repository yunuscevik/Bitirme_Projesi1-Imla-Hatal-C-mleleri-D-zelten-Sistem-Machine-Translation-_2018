 RADİKAL -  
                CHP 
               Sakarya Milletvekili Engin Özkoç,  "
                AKP 
               ve CHP'nin bu sürece bir 'dur' demesi lazım. Daha fazla 
                Türkiye 
               yi hükümetsiz bırakmamak lazım"  dedi. CHP Yalova Milletvekili Muharrem İnce ise  "Benim gönlüm AKP ile bir koalisyondan yana değil"  şeklinde konuştu. 
 "AKP VE CHP'NİN BU SÜRECE 'DUR' DEMESİ LAZIM"  
Toplantı öncesinde gazetecilerin sorularını cevaplayan CHP Sakarya Milletvekili Engin Özkoç, gündemdeki en sıcak konunun koalisyon olduğunu belirterek, Genel Başkan 
                Kılıçdaroğlu 
               nun koalisyonla ilgili yeni milletvekillerinin görüşlerini alacağını kaydetti. Yarın milletvekillerinin yemin merasimi olduğuna da değinen Özkoç,   Resmen artık yeni bir dönem başlıyor. Sayın genel başkanımız tamamen görüşlerini alarak resmi yeni döneme başlayacaktır diye düşünüyorum. Genel başkanımızın yürüttüğü diplomasi aslında yüzde 60 lık kesimin içerisinden bir koalisyon görüşmesinin çıkmasıydı. Ancak muhatapları bu konuda sıcak bir yaklaşım göstermedi. Bizim yaklaşımımıza karşı el uzatılmayışına karşı bir tepki var. Bundan dolayı da bundan sonraki süreç artık iki tane büyük siyasi parti, yani AKP ve CHP bu sürece bir dur demesi lazım. Bundan sonraki süreci değerlendirmek lazım. Daha fazla Türkiye yi hükümetsiz bırakmamak lazım   şeklinde konuştu. 
 "BENİM GÖNLÜM AKP İLE KOALİSYONDAN YANA DEĞİL"        
Genel merkeze gelişinde, gazetecilerin,  "TBMM Başkanlığı seçimine" ilişkin sorusunu yanıtlayan Yalova Milletvekili Muharrem İnce ise "Meclis Başkanlığı seçiminde, CHP beceriklidir, şanslıdır. Geçmişte 49 milletvekilimiz vardı, Hikmet Çetin'i seçmiştik. Umarım yine ikinci parti olmamıza rağmen, biz seçeriz"  diye konuştu.        İnce,  "Koalisyonun hangi partiyle kurulabileceğine"  ilişkin soru üzerine de şunları kaydetti:         "Geçmişte DYP, SHP koalisyonunda ben partinin ilçe yöneticisiydim. Kızılay'da milletvekilimiz dövülmüştü, İnsan Hakları Bakanımıza yargısız infaz yaptırmışlardı. İstanbul Emniyet Müdürü hükümet ortağı olan SHP'ye meydan okumuştu. Koalisyonu kurmak kolay iştir, koalisyonu yıkmak zor iştir. İlkelerinizle, prensiplerinizle çeliştiğiniz zaman yıkmak istersiniz ama yıktığınızda da millet size bedel ödetir. Onun için ince eleyip, sık dokumak lazım. Benim gönlüm AKP ile bir koalisyondan yana değil. Ama partimin yöneticileri ne karar verir, zaman neyi gösterir ona bakarız."  
   