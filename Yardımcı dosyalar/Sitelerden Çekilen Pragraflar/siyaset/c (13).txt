

  
    
      
       
     
	7 Haziran 'da seçilen yeni vekiller, bugün TBMM 'de resmen yemin ederek, göreve başlayacaklar. Açılış törenine, Cumhurbaşkanı Recep Tayyip Erdoğan 'ın da katılması bekleniyor. Törenin yapılacağı Genel Kurul Salonu'nda son hazırlıklar da tamamlandı. 

	 

	TBMM'deki yemin töreni bugün saat 15.00'te başlayacak. Hemen öncesinde, saat 14.00'de, geçici Meclis Başkanlığını yürütecek olan yeni TBMM'nin en yaşlı üyesi Deniz Baykal , ile geçici Başkanlık Divanı'nı oluşturacak TBMM'nin en genç üyeleri, Meclis'teki Atatürk  heykeline çiçek bırakacaklar. 

	TBMM'nin açılış törenine, Cumhurbaşkanı Recep Tayyip Erdoğan'ın da katılması bekleniyor. 

	Geçici Meclis Başkanı ve geçici Meclis Başkanlık Divanı yemin ettikten hemen sonra, milletvekilleri, illerinin ve isimlerinin alfabetik sırasına göre yemin edecekler. İlk yemini Adana  Milletvekili Meral Danış Beştaş edecek. 

	 YEMİN TÖRENİ 10 SAAT SÜRECEK  

	 

	TBMM bürokrasisi, her bir milletvekilinin yaklaşık bir dakika yemin edeceklerini hesaplayarak, tüm yeminlerin tamamlanmasının yaklaşık 10 saat süreceğini hesapladı. Buna göre, 15.00'te başlayacak olan yemin töreninin, gece yarısı 01.00-02.00 gibi bitmesi bekleniyor. 

	25. Dönem milletvekillerinin yemin edeceği Meclis Genel Kurul Salonu'nda son hazırlıklar yapılıyor. Temizlenen ve teknik bakımları yapılan sıralara milletvekillerine hitaben birer mektup, yaka  rozeti ve kırmızı-beyaz güller bırakıldı. Milletvekilleri 15.00'de başlayacak törenle yemin edecek.  

	 MECLİS BAŞKANLIĞI SÜRECİ DE BAŞLIYOR  

	TBMM İç tüzüğü uyarınca, yeni Meclis'in açılmasıyla birlikte, Meclis Başkanlığı seçim süreci de başlamış oluyor. 

	Buna göre 5 gün içinde adayların belirlenmesi, TBMM Başkanlığı için seçimin ilk turunun da 28 Haziran Pazar günü gerçekleştirilmesi gerekiyor.  

	 (Hürriyet)  
  
 
