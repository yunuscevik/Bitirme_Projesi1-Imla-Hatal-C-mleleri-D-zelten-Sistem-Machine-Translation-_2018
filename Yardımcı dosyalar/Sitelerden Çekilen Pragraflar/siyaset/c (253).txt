
	Başbakan Ahmet Davutoğlu, muhalefet partilerine seslenerek, "Bizimle koalisyon kurmaya niyet edecek olanlar ya da bu düşünce içinde olanlara ilk çağrımız yumruklarını çözsünler, silahlarını gömsünler, baltalarını gömsünler. Yani yumrukla sahaya çıkıp sonra da tokalaşmak, koalisyon nihayet tokalaşmadır bu anlamda, yumrukla tokalaşılmaz" dedi. 

	Başbakan Ahmet Davutoğlu, 2015 milletvekili genel seçimlerinden sonra AK Parti Genel Merkezi'nde düzenlenen grup toplantısında AK Partili vekillere seslendi. Davutoğlu, partisinin 258 milletvekiline mesajlar verdi. 7 Haziran neticelerinin millet için hayırlı olmasını temenni ettiğini belirten Davutoğlu, seçilen milletvekillerine ve seçilemeyerek listenin gerisinde kalan adaylara teşekkür etti. Davutoğlu, "Tam bir dava aşkıyla yol arkadaşlarımızı selamlıyorum, onların da aslında manen bu salonda olduğunu söylemek istiyorum" ifadelerini kullandı. 

	Davutoğlu, "Şimdi diğer partilere bakın, diğer partilerin kısaca tutumlarına bakın. CHP, kaybettiği bir seçimi kazandım telaşı içine ve böyle bir takdime yöneldi. Kendi iç parti iç çekişmelerinin yansıması, bunu biliyoruz ama dikkat ediniz dün dahi seçimin üzerinden 10 gün geçmiş, matematiği de bozarak 'yüzde 60'lık bir blok var' diyor Sayın Kılıçdaroğlu. Yüzde 54 şu anda meclise girmiş olan bizim dışımızdaki partilerin oy oranı. Meclis dışındaki partilerin oy oranından da kendi kesesine koyuyor. Meclis içinde birbirine benzemeyen partilerin oy oranını da kendi kesesine koyuyor. Yüzde 60'lık bloktan bahsediyor. Hani bizi kutuplaştırıcı bir söylem kullanmakla tenkit eden aydınlara kamuoyu gözlemcilerine söylüyorum. Blok nedir blok? Neyle tanımlıyorsunuz bloğu? Bundan daha kutuplaştırıcı bir dil olabilir mi? Biz, bloğuz demek karşımızda da blok var demek. CHP'nin bu yüzü bütünüyle ifşa edilmiştir. Bütün meseleleri kendi doğruları etrafında bir siyaset oluşturmak değil, bütün meseleleri AK Parti'yi bir şeklide engelleyebilecek bir yol. Çünkü, onlara gelen mesajlar böyle. 

	"Yine bizim daha önce kullandığımız kavramdan hareketle restorasyondan bahsediyorlar" diyen Davutoğlu, "Olağanüstü kongremizde hatırlayanlar bilir, 9 maddelik bir restorasyon çerçevesinde AK Parti ve Türkiye ile ilgili görüşlerimizi paylaşmıştım. Dün de onlar bir restorasyondan bahsediyorlar, iyi öğrenmeye başlamaları güzel de tabirleri doğru kullansınlar. Devlet makamlarına veya siyaset kurumlarına hakaret ederek, onları yıpratarak restorasyon yapılmaz. Buradan hem tüm partilere hem de kamoyumuza seslenmek istiyorum. Cumhurbaşkanlığı makamını ve Sayın Cumhurbaşkanımızı hedef alan herşey bizi almıştır" şeklinde konuştu. 

	 "MEŞRUİYETİN KAYNAĞI LOBİLER VEYA PERDE GERİSİNDE YAPILAN PAZARLIKLAR DEĞİL"  
	Davutoğlu, konuşmasını şöyle sürdürdü: "Geçen sene halkın yüzde 52 oyuyla seçilen Sayın Cumhurbaşkanımızla ilgili öyle bir hava estiriliyor ki meşruiyeti tartışmaya açılmaya çalışılıyor. Meşruiyetin kaynağı millettir. Meşruiyetin kaynağı lobiler veya perde gerisinde yapılan pazarlıklar değil ve bu anlamda Sayın Cumhurbaşkanımızın ve Cumhurbaşkanlığı makamının meşruiyetini tartışma konusu yapmayız. Bu makamı yıpratmaya dönük hiçbir tavra kesinlikle taviz vermeyiz. Buradan eğer bir siyasi çözüm çıkacaksa, herkes varolan anayasal sürecin dokusuna, doğasına saygı göstermelidir ve bu anayasal süreçte de hükümet kurma makamı varecek olan makam Cumhurbaşkanlığı makamıdır. Bu anlamda Cumhurbaşkanlığı makamının atacağı adımlar konusunda da herkesin siyasi ahlak ve meşruiyet sınırları içinde davranması gerektiğini bir kez daha vurgulamak istiyorum. 

	 "BAŞKA PARTİLERİN NE YAPACAĞINI TAYİN ETMEK SAYIN BAHÇELİ'NİN VEYA MHP'NİN YETKİSİNDE DEĞİL"  
	MHP Genel Başkanı Devlet Bahçeli'nin 7 Haziran genel seçimlerinin sonuçlarının açıklanmasının ardından kullandığı ifadeleri hatırlatan Davutoğlu, "CHP bu tutumu sergilerken MHP daha ilk geceden takındığı tutumla 'Ben bu oyunun dışındayım' dedi. MHP'ye oy veren değerli seçmenlerimiz, biz oy versin vermesin bütün seçmenlerimizin tercihi başımızın üzerindedir. Kim olursa olsun hangi partiye oy vermiş olursa olsun bütün vatandaşlarımız bizim için azizdir, hem de düşünceleri her an bizim tarafımızdan dikkatle takip edilecek bu ülkenin aziz vatandaşlarıdır. Burada dikkat ediniz herhalde MHP seçmeni sen MHP'ye sen oyunun dışında kalırsın diye oy vermedi. Daha ilk geceden kapıları kapatmak, hani CHP'nin bloklaştırıcı tutumu, MHP'nin kapıları kapatan tutumu ile karşı karşıyayız. Yine, burada son 10 gün içinde gelen mesajlar. MHP'den gelen mesajlar da başka partilerin ne yapması gerektiği üzerine yorumlar yapılıyor. Burada duymak istediği siz ne yapmak istiyorsunuz? Başka partilerin ne yapacağını tayin etmek Sayın Bahçeli'nin veya MHP'nin yetkisinde değil. Kendi tutumlarını açık şekilde ortaya koysunlar" ifadelerini kullandı. 
	"1999 seçimlerindeki tutumları ve daha sonraki tavırlarına bakıldığında MHP'nin iç muhabese yapacağına dair ümidimi korumak istiyorum" diyen Davutoğlu, "Kendi içlerinde mutlaka CHP, MHP onlar da istişarelerini yapmak durumundalar. 

	7 Haziran seçimlerini kendi perspektifleri ve sadece partinin çıkarları açısından değil, milletin ne söylemek istediğini anlamak bakımından önemli. HDP ise daha vahim bir tablo ortaya koydu. 7 Haziran'da seçimin yurtiçinde, yurtdışında galibi ilan edildiler. Nasıl oluyorsa, yüzde 13'le seçimin galibi olmak. Matematiksel olarak, siyasal olarak nasıl olduğu tartışılır. Şimdi, sınav vaktidir. Siz, Sayın Demirtaş'tan o günden bugüne artık biz bu seçimlerden galip çıktık, biz öyle görmüyoruz ama öyle varsayıldığı için 'Bu silahları gömme vaktidir' dediğini duydunuz mu? Artık demokrasi, meşruiyet içinde kalmalıyız şiddet ve teröre karşıyız' dediğini duydunuz mu? Milletimize sesleniyorum. İyi niyetle ve özgürlükçü olduğu düşüncesiyle HDP'ye oy vermiş seçmenlerin, siz silah için mi, terörün devamı, şiddet için mi oy verdiniz, yoksa Ankara'da meşru bir siyaset için mi oy verdiniz? Karşılaştığınız her HDP'liye bunu sorun. Ya silah ya demokrasi. Bir taraftan demokrasinin bütün imkanlarını kulllanacaksınız diğer taraftan da silahlı baskının her türlüsünü yapacaksınız. Türkiye'nin seçim sonrası kamu düzenini temin etmek ve herhangi bir şekilde Türkiye'nin koalisyon senaryoları içinde bir krize yönelebileceğini düşünen bazı çevrelere fırsat verilmemesi açısından da her türlü tedbirin alınması talimatını verdik" açıklamasında bulundu. 

	 "BİR SANİYE DAHİ YÖNETİM BOŞLUĞUNA İZİN VERMEYİZ"  
	Davutoğlu, "Biz hükümet sorumluluğu içinde son anımıza kadar, biz de son ana kadar hükümet olmanın gereğini yaparız aziz milletimiz o anda rahat olsun. Bir saniye dahi yönetim boşluğuna izin vermeyiz. Taviz vermeyeceğimiz ahlaki ilkelerimizi vurguladık, onlara çağrımızda rövanşist bir siyasi söylem geliştirirseniz altında kalırsınız. 'Önce rövanş alalım, sonra siyaseti yapalım' demeye başlarsanız, bunun altında kalırsınız. Bizim devrimiz, devri sabık yaratılacak bir devir değil aksine milli gelirin dört misli arttığı, Türkiye'nin hasta adam vasfından çıkıp dünyada iddialı bir şekilde durduğu aydınlık dönemdir. Ne muhasebe yapmak isterseniz bu muhasebeyi yapmaya hazırız. Hiçbir şekilde herhangi bir muhasebeden kaçınmadık, herhangi bir hesaplaşmadan da kaçınmayız. Bizi böyle bir hesaplaşmaya davet eden veya edecek olanlar son 13 yıl içinde milletimizin elde ettiği kazanımlara bir baksınlar" dedi. 

	 "HODRİ MEYDAN"  
	"28 Şubat veya 12 Eylül şartlarının bir daha olmayacak şekilde haklarını kullandıkları özgürlük ortamını, işkencenin sıfırlandığı karakollarımızı hatırlasınlar, varsa bir hesaplaşma hodri meydan millet bu hesabı görür. 'Önce hesaplaşma sonra helalleşme diye bir tabiri ortaya atanlar', millet hesabı gördüğü için bütün bu saldırılara 7 düvelin yüklenmesine rağmen bizi birinci parti yaptı ve sorumluluğu bize verdi. Biz bu sorumluluktan hiçbir zaman kaçmadık, kaçmayız. Hesaplaşmaksa buna da hazırız. Helalleşmekse buna dünden hazırız. Bizim kimseye rövanş nazarıyla bakmamız söz konusu değil. Bize gelene de 'niçin geldin' diye siper çekmemiz de söz konusu değil.Bu ülkenin her bir siyasi partisini bu ülkenin asli unsuru olarak görürüz, kapımızı açık tutarız, gönlümüzü açık tutarız. Gelen buyursun gelsin ama o gönüle girmenin de belli ahlaki ilkeleri ve temel prensipleri olduğunu da herkes bilmeli. Bizimle koalisyon kurmaya niyet edecek olanlar ya da bu düşünce içinde olanlara ilk çağrımız yumruklarını çözsünler, silahlarını gömsünler, baltalarını gömsünler. 

	Yani yumrukla sahaya çıkıp sonra da tokalaşmak, koalisyon nihayet tokalaşmadır bu anlamda, yumrukla tokalaşılmaz. Yumruklarınızı çözün bu ülkenin geleceğini konuşalım, baltalarınızı gömün savaş baltalarınızı gömün, rövanşist tutumlarınızı, herşeyi sizinle konuşalım ama yumrukla bizi diz çöktüreceğinizi zannediyorsanız bunu deneyen çok oldu siz de başaramazsınız. Dış çevrelerden, içeriden gelen tehditlere nasıl direndiğimiz milletimiz de tarih de bütün karde, halk da bilir. Sizler 22., 23., 24. dönemden sonra sizler 25. dönemde yeni bir 'Bismillah' ile yola çıkıyorsunuz. ilk defa tek başına iktidar olmamanın sancılarını belki birlikte yaşayacağız. bu sancılar yol sancılarıdır, Yeni Türkiye'nin doğumu kolay olmayacak bu anlaşılıyor ama kim ne yaparsa yapsın yeni Türkiye doğacak. Allah bu doğum sancılarını hayra tebdil eylesin. Doğumu geciktirmeden, hep beraber yeni küresel büyük Türkiye'yi inşa etme konusunda bu onurlu görevi yapmayı bize nasip eylesin."   

	Başbakan Ahmet Davutoğlu, Mısır'ın devrik lideri Muhammet Mursi hakkında verilen karara işaret ederek, "Batı ülkeleri sınavdadır, hiçbir zaman şiddete başvurmamış siyasi bir hareketin önemli isimlerinden birinin idama doğru yürüyüşü konusunda ne yapacağını göreceğiz. Acaba seslerini yükseltebilecekler mi? Ama bizim vicdanımız da sicilimizi de temizdir. Nerede bir zulüm gördüysek, nerede insan haklarını yok eden bir rejim gördüysek onun karşısında dimdik durduk, durmaya devam edeceğiz" dedi. 
	Başbakan Ahmet Davutoğlu, 2015 milletvekili genel seçimlerinden sonra AK Parti Genel Merkezi'nde düzenlenen grup toplantısında AK Partili milletvekillerine seslendi. Davutoğlu, partisinin 258 milletvekiline mesajlar verdi. AK Parti'nin konjonktürel bir parti olmadığını söyleyen Davutoğlu, AK Parti'nin köklü bir siyasal gelenekten gelmesi itibarıyla ortak akıl ve ahlakla yürüyüşünü sürdürdüğünü ifade etti. 

	Davutoğlu, AK Parti'nin istişarelere önem verdiğine işaret ederek, "Diğer partiler kendi aralarına ya da verdikleri mesajlarla toplumda çözümsüzlüğe yönelirken soğukkanlı bir şekilde biz milletimizin mesajını anlamaya çalıştık, hemen hemen her gün kurullarımızı işleterek geniş bir istişare tabanı oluşturduk. 8 Haziran sabahı 'Bismillah' dedik, yeni bir yola çıkmak için iç muhasebemizi yapmaya başladık. Bizler üzerine güneş doğmayan bir neslin her an muhasebeyle meşgul takipçileriyiz. Onun için 8 Haziran sabahı istişarelemize başladık. Bu istişareler önce MYK-Bakanlar Kurulu, daha sonra MKYK'yı topladık. MKYK'da bu tabloyu hem anlamak hem de muhtemel senaryolarda alınacak tavır karşısında değerlendirmelerde bulunduk. İl başkanlarını, belediye başkanlarımızı topladık, gençlik kollarımızı, kadın kolları başkanlıklarımızı topladık" dedi. 

	Dün Bakanlar Kurulu toplantısını da yaparak Türkiye'nin bekleyen sorunlarına çözüm yolu koyma noktasında iradelerini ortaya koyduklarını belirten Davutoğlu, "Bugün de sizlerle değil belki resmi olarak ilk grup toplantısı değil ama bir istişare toplantısı olarak sizlerle bir aradayız. Seçim sonuçları ile ilgili hiç kimsenin spekülasyon yapmadan milli iradeyi doğru okuması lazım. Biz, seçim neticesi ne olursa olsun buna rıza göstereceğiz derken seçim neticesi bizim lehimize olmuştur. Birincisi milli irade tecelli etmiştir. Demokrasi çıkan neticeye saygı duymaktır ama öyle bir tablo ortaya konuldu ki neredeyse zemin oluşturuldu. Türkiye'yi Ukraynalılaştırmak ya da başka bazı ülkelere benzeterek seçimler üzerinden yapılacak manipülasyonlarla istikrarsızlaştırmak isteyenlerin yaptığı çabaların aksine milli irade tecelli etmiştir" dedi. 

	 "BU SEÇİMİN KAZANANI AK PARTİ'DİR"  
	"İkincisi, hiç tartışmasız bir şekilde bu seçimin birinci partisi ve kazananı AK Parti'dir" diyen Davutoğlu, "Bu matematiksel bir gerçektir, en yakın rakibine 16 puan fark atmıştır. Bu açık farka ve açık neticeye rağmen hala anamuhalefet partisi genel başkanı kendi başaramadığı bir şeyi başka partilerden yedekleme suretiyle kendisini başarılı kılmaya çalışıyor. AK Parti'yi başarısız gibi göstermeye çalışanlar, yaptıkları şey matematiği siyaseti tahrif etmektir. Bu seçim neticeleriyle Türk siyasetinin geleceğine emaneti konusuna milletimiz AK Parti'yi yetkili kılmıştır. Şu anda Türk siyasetini yönlendirme, yönetme kapasitesine, hükümet etme anlamında da en kapsamlı meşruiyete sahip parti AK Parti'dir" şeklinde konuştu. 

	 "TÜRKİYE'DE MİLLETİ TEMSİL ETME KABİLİYETİ EN YÜKSEK PARTİ AK PARTİ'DİR"  
	Davutoğlu, "Üçüncü, Türkiye'de milleti temsil etme kabiliyeti en yüksek parti AK Parti'dir. Temsil kabiliyeti en yüksek parti AK Parti'dir. AK Parti 56 ilde birinci olmuştur, 23 ilde ikinci parti, sadece 2 ilde üçüncü partidir. Sayın Kılıçdaroğlu'nun acaba biz milleti temsil edebiliyor muyuz sorusuna cevap bulması lazım. Yine, MHP 34 ilde temsil edilemiyor. HDP 55 ilde temsil edilemiyor. Sizi bir kez daha bütün yüreğimle tebrik ediyor, teşekkür ediyorum. Bu kadro Türkiye'nin her yerinde icazet almış, Temsil gücü en yüksek kadrodur. Bu hep böyle olmuştur. 

	22., 23., 24. dönem AK Parti gruplarının ortak akılla buluşmuş kutlu bir topluluk olduğunu söyleyen Davutoğlu, bu topluluğun 'muştulanmış bir topluluk' olduğunu ifade etti. Milletvekillerine seslenen Davutoğlu, "Yer boş kalmayacak, mevzi boş kalmayacak, misyon sahipsiz kalmayacak" dedi. 
	22. 23. ve 24. dönem milletvekillerini minnetle selamladığını belirten Davutoğlu, AK Parti kadrolarının meşruiyet çalışmalarından ayrılmadığını ifade etti. Davutoğlu, "Onurlu duruş hem de gece yarılarına aralıksız 24 saate ulaşan anayasa reform çalışmalarıyla her türlü takdiri haketmiştir. onlara da teşekkür etmek istiyorum, Allah onlardan razı olsun. büyük bir teveccühle hak ettiği yeri mutlaka verecektir" diye konuştu. 
	Davutoğlu, "24. döneme girerken hepimiz büyük umutlar içindeydik ama hemen arkasından terör harekete geçti. sonra bütün iyi niyetlerimizle başlatılan çözüm süreci rayına girerken gezi olaylarıyla Türkiye'de meşruiyet dışı çizgilerin önü açılmak istendi. Seçimle iktidara gelen bir hükümet, parti yerinden edilmeye çalışıldı" ifadelerini kullandı. 

	 MURSİ HAKKINDA VERİLEN KARAR  
	Ortadoğu'daki gelişmelere değinen Davutoğlu, "Bir haber geldi önümüze Mısır Müftüsü İhvan Lideri Muhammet Bedii'nin idam cezasını onamış, Mısır'ın darbeyle devrilen Cumhurbaşkanı Muhammet Mursi'nin de idam cezasını müebbet hapis cezasına çevirmiş. Batı ülkeleri sınavdadır, hiçbir zaman şiddete başvurmamış siyasi bir hareketin önemli isimlerinden birinin idama doğru yürüyüşü konusunda ne yapacağını göreceğiz. Acaba seslerini yükseltebilecekler mi? Ama bizim vicdanımız da sicilimizi de temizdir. Nerede bir zulüm gördüysek nerede insan haklarını yok eden bir rejim gördüysek onun karşısında dimdik durduk, durmaya devam edeceğiz" açıklaması dakikalarca ayakta alkışlandı. 3 temel ilkeden bahseden Davutoğlu, bunlardan birincisinin birlik ve beraberlik, ikincisinin ilkelerin siyasetinin belirlenmesi, üçüncüsünün ise vizyon olduğunu kaydetti. 

	AK Parti'nin seçim müziklerini hazırlayan isimler arasında yer alan İstanbul Milletvekili Uğur Işılak, 1999 seçimlerinde Recai Kutan'ın genel başkanlığını yaptığı Fazilet Partisi'nden İstanbul Milletvekili seçilen ve başörtülü olduğu için yemin ettirilmeyen Merve Kavakçı'nın kardeşi İstanbul Milletvekili Ravza Kavakçı, 3 dönemi tamamlamış milletvekilleri ve yeni seçilen milletvekilleri dahil olmak üzere tüm parti grubu toplantıda yerini aldı. Davutoğlu'nun konuşmasının ardından toplantı basına kapalı olarak devam etti.   
