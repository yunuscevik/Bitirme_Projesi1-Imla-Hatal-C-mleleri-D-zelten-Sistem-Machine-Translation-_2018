

  
    
      
       
     
	Mimarlar Odası Ankara  Şube Başkanı Tezcan Karakuş Candan, “Koruma Kurulu’nun, Başbakanlık  tarafından inşa edilen Saray’ın Cumhurbaşkanlığı’na devrinin yapılmasını gündemine aldığı duyumunu aldık. Bu devir işleminin de kaçak olduğu ortadadır. Saray, kaçak olduğu gibi devir de kaçaktır” dedi.  
	 
	 Hürriyet  gazetesinden  Erdinç Çelikkan 'ın haberine göre Candan, sözlerini şöyle sürdürdü: 
	 
	 'HUKUKEN KAÇAKTIR' 
	  
	“Başbakanlık da olsa, Cumhurbaşkanlığı da olsa, o bina Atatürk  ’ün vasiyeti ve hukuk ihlal edilerek, kamusal alan gasp edilerek, vergilerimiz lüks ve şatafata harcanarak yapılmıştır. İlan edilmemiş bir rejimin mekansal karşılığı olan Saray, hukuken kaçaktır, vicdanen kaçaktır. Bu kaçak devir işlemine onay verenler yargı önünde hesap verecekler.” 
  
 
