			TBMM Başkanlığı seçim i, 30 Haziran  ve 1 Temmuz günlerinde yapılacak. Alınan bilgiye göre, TBMM Başkanlığına adaylık başvurusu, 27 Haziran Cumartesi günü saat 24.00'te sona erecek.   Buna göre, AK Parti, CHP, MHP ve HDP Meclis Başkanı adaylarını bu tarihe kadar belirleyerek, başvurusunu yapacak. HDP, Mersin Milletvekili Dengir Mir Mehmet Fırat'ı Meclis Başkanı adayı olarak açıkladı.   TBMM Başkanı seçim turları, 30 Haziran Salı ve 1 Temmuz Çarşamba günlerinde yapılacak. Başkanlık seçiminin 1. ve 2. turu 30 Haziran günü, 3. ve 4. turu ise 1 Temmuz günü yapılacak.  Meclis Başkanı seçimi gizli oyla yapılacak. İlk iki oylamada üye tam sayısının üçte ikisi (367) ve üçüncü oylamada üye tam sayısının salt çoğunluğu (276) aranacak. Üçüncü oylamada salt çoğunluk sağlanamazsa, bu oylamada en çok oy alan iki aday için dördüncü oylama yapılacak; dördüncü oylamada en fazla oy alan üye başkan seçilecek.  TBMM Başkanı seçimine ilişkin takvimin yer aldığı Danışma Kurulu kararı, ant içme töreninin ardından, TBMM Genel Kurulu'nda okunacak.   AA  			
				
					