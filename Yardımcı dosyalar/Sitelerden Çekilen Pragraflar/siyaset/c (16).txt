

  
    
      
       
     
	Yarın, milletvekilleri TBMM 'de yemin edip görevlerine başlayacak. Öte yandan gözler partilerin Meclis  Başkanı adaylarına çevrilmişti. 

	TBMM Başkanlığı için yarışacak ilk isim belli oldu. Parti  Grubu'nu bugün toplayan HDP Eş Genel Başkanı Selahattin Demirtaş  HDP'nin Meclis Başkanı adayının AK Parti 'nin kurucuları arasında da yer alan HDP Mersin  Milletvekili Dengir Mir Mehmet Fırat  olduğunu söyledi. 

	 

	  

	
		İlgili Haber  
	
		  
	
		Hangi parti Meclis Başkanlığı için kimi aday gösterecek?  
 

	 DENGİR MİR MEHMET FIRAT KİMDİR? 
	  

	Dengir Mir Mehmet Fırat, 30 Aralık 1945 tarihinde Mersin’de doğmuştur. Aslen Kahta, Adıyaman ’lıdır. Babasının adı Ali, annesinin adı Münevver'dir. İlkokul, ortaokul ve liseyi Mersin’de Mersin Tevfik Sırrı Gür Lisesi’nde bitirdi. 1967 yılında Ankara Üniversitesi  Hukuk Fakültesinden mezun oldu.  

	1968-1970 yılları arasında askerlik  görevini yaptı. 1971 yılında Mersin Barosu’na kayıt olarak avukatlık bürosunu açarak avukatlık yapmaya başladı. Aynı zamanda Mesin’in Adanalıoğlu Kasabası’ndaki arazilerinde narenciye  üretip ticaretini yaptı.  

	MENAS Kooperatifi’nde görev alarak, narenciye üreticisinin mallarının pazarlanmasında Türkiye  çapında başarı sağladı. Akdeniz  İhracatçılar Birliği Yönetim Kurulu Üyeliği de yaptı. 1973 yılında Adalet Partisi Adıyaman Milletvekili adayı oldu. 1977-1980 yılları arasında Adalet Partisi Adıyaman, Kahta İlçesi, İlçe Başkanı olarak görev yaptı. 

	1983 yılında Doğruyol Partisi’nin Adıyaman’da kuruluşunu sağladı. Doğruyol Partisi Merkez Karar Kurulu Üyeliği’nde bulundu. Aynı Partinin 1995 yılında Adıyaman Milletvekili Adayı oldu.  

	1999 yılında Fazilet Partisi’nden Adıyaman Milletvekili olarak seçildi. Ve Partinin Genel İdare Kurul Üyeliği’nde bulundu. Türkiye Büyük Millet Meclisi Adalet ve Plan Bütçe Komisyonları’nda da görev yaptı. 

	 AK PARTİ'NİN KURUCULARI ARASINDA 
	  

	Fazilet Partisi’nin kapatılmasından sonra, Adalet ve Kalkınma Partisinin kuruluşunda aktif olarak çalıştı. 3 Kasım 2002 seçimlerinde AK partiden Mersin Milletvekili seçildi. 22 Temmuz 2007 seçimlerinde de Adana  Milletvekili olarak seçildi. Adalet ve Kalkınma Partisinin Kurucular Kurulu Üyesi oldu. Merkez Karar Yönetim Kurulu Üyesi ve Genel Başkan Yardımcısı olarak görev yaptı. 

	Dengir Mir Mehmet Fırat, 8 Kasım 2008'de AK Parti Genel Başkan Yardımcılığı ile birlikte hem MYK  hem de MKYK ’daki görevlerinden istifa  etmişti. 28 Temmuz 2014 tarihinde de AK Parti üyeliğinden istifa etti. 

	7 Haziran  seçimleri öncesinden HDP'ye katılan Fırat, HDP'den Mersin milletvekili olarak parlamentoya girdi.  

	Fırat, evli ve 2 çocuk babası. 
  
 
