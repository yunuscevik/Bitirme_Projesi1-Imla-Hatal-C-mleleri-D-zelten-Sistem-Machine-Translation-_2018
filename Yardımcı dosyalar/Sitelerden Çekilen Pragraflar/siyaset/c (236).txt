
	Eski başbakanlardan Tansu Çiller, Süleyman Demirel'in ölüm haberinin ardından NTV'de Erhan Ertürk'e Süleyman Demirel’i anlattı. Konuşmasını yaparken zaman zaman sesinin titrediği dikkatlerden kaçmayan Çiller, ağlamamk için kendini zor tuttu. 

	 “MAHZEN OLARAK DA ANARDIK”  
	Demirel ile tanışıklığının siyaseten yasaklı olduğu döneme rastgeldiğini anlatan Çiller, Doğru Yol Partisi'nin zor şartlarda kuruluşunu anlatırken “O zamanki parti genel merkezi binasının zemin katında, hatta bunu biz mahzen olarak da anardık, o toplantı odasında demokrasi yolunda çok önemli çalışmalarımız, anılarımız oldu" ifadelerini kullandı., 

	 İşte Tansu Çiller’in açıklamalarından satır başları…  

	-Ben Boğaziçi Üniversitesi’nde profesördüm, beni çağırdı ve tanıştık. Siyasete atılmam yönündeki çağrısına cevap verme nedenim demokrasi heyecanı, bağlılığı ve mücadele azmiydi. 

	-Büyük Türkiye sevdası ile o mahzenden çıkıp 6 kez geldiği makama 7’nci kez geldi. 

	- 1962’den bu yana siyasette derin bir iz bıraktı. 

	- Milletimiz dava arkadaşları ve sevenleri tarafından unutulmayacaktır. 

	- Allah'tan kendisine rahmet, ailesine ve tüm sevenlerine baş sağlığı diliyorum. Allah taksiratını affetsin, mekanı Cennet olsun, milletimizin başı sağolsun. 
