9. Cumhurbaşkanı Süleyman Demirel, solunum yolu enfeksiyonu ve kalp yetmezliği nedeniyle hayatını kaybetti. Güniz Sokak'taki evine taziyeye giden Başbakan Ahmet Davutoğlu, bugünden itibaren 3 günlük ulusal yas ilan edildiğini ve cuma günü 
                    Ankara 
                  'da devlet töreni düzenleneceğini açıkladı. Demirel'in cenazesi henüz cuma günü devlet töreninin ardından cumartesi günü İslamköy'de toprağa verilecek. 
  
 Süleyman Demirel'in akşam yemek yediği, etrafındakilerle sohbet ettiği, son ana kadar bilincinin açık olduğu öğrenildi.  Demirel'in kardeşi Şevket Demirel, rahatsızlığı nedeniyle Isparta'daki evinde, hekimlerin gözetiminde tedavi görüyor. Şevket Demirel'e hastalığı nedeniyle ağabeyinin ölüm haberi henüz (Saat 11.02 itibarıyla) verilemedi. Güniz Sokak'ta taziyeleri 3 isim kabul ediyor. Demirel, bir süredir solunum yolları, böbrek ve kalp yetmezliği sorunu nedeniyle Güven Hastanesi'nde tedavi görüyordu. Daha önce aynı hastanede zatürree tedavisini gören Demirel'in tedavisi özel odada sürdürülüyordu. Demirel'in vefatı gece yarısı açıklandı.   İLK KEZ 2005 YILINDA TEDAVİ GÖRMÜŞTÜ  Özel doktoru Aylin Cesur, Demirel'in sürekli yanındaydı. Şeker rahatsızlığı olan Demirel, 2005 yılında akciğerlerinde oluşan sıvı toplanması nedeniyle Özel Güven Hastanesi'nde, zatürre tedavisi görmüştü. Demirel, 22 Ağustos 2012'de de, Antalya tatili dönüşünde aynı hastanede tedavi edilmişti. Demirel, rahatsızlığının nüksetmesi üzerine geçen ay Güven Hastanesi'nde tedavi altına alınmıştı. Ancak hekimlerin tüm çabalarına rağmen gece yarısı hayatını kaybetti.   EŞİNİN YANINDA DEFNEDİLECEK  9. Cumhurbaşkanı Süleyman Demirel'in özel doktoru Aylin Cesur, basın mensuplarına açıklamalarda bulundu. Demirel'in son dakikaya kadar bilincinin açık olduğunu, akşam yemeğini beraber yediklerini dile getiren Cesur, "Memleketi olan Isparta - İslamköy'de eşinin yanında toprağa verilecek" dedi. Demirel'in önce İslamköy Mezarlığı'nda bulunan aile kabristanlığındaki eşi Nazmiye Demirel'in mezarının yanına, sonra anıt mezar yapılacak alana mı defnedileceği, yoksa doğrudan Çalca Tepe'de hazırlanan yere mi defnedileceği henüz netlik kazanmadı. Demirel'in cenazesi, cuma günü Ankara'da düzenlenecek devlet töreninin ardından cumartesi günü İslamköy'de toprağa verilecek.   KARDEŞİNE HABER VERİLEMEDİ  Demirel'in kardeşi Şevket Demirel, rahatsızlığı nedeniyle Isparta'daki evinde, hekimlerin gözetiminde tedavi görüyor. Şevket Demirel'e hastalığı nedeniyle ağabeyinin ölüm haberi henüz (Saat 11.02 itibarıyla) verilmedi. Şevket Demirel'e ölüm haberini öğlen saatlerinde kendi hekimlerinin vermeyi düşündüğü öğrenildi. Cenaze programı da Şevket Demirel'in onayından sonra kesinleşecek.   TAZİYELERİ 3 İSİM KABUL EDİYOR  Demirel'in yeğeni Nihan Atasavun, ailenin damadı İlhan Kesici, doktoru Aylin Cesur taziyeleri kabul ediyor. Mehmet Haberal'da Güniz Sokak'ta. İlk gelen isimlerden biri Dışişleri Müsteşarı Feridun Sinirlioğlu oldu. Sinirlioğlu, Demirel cumhurbaşkanıyken başdanışmanıydı. TBMM Başkanı Cemil Çiçek de Güniz Sokak'a gelen isimlerden oldu. Cumhurbaşkanlığı protokol yetkilileri taslak cenaze töreni programını belirledi. Program ailenin onay vermesiyle kesinleşecek.  (Milliyet)      