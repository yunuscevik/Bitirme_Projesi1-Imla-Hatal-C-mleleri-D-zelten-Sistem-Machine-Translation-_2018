 RADİKAL- 
                CHP 
              'den 
                    İstanbul 
                   2. Bölge'den  milletvekili seçilen emekli Albay Dursun Çiçek mazbatasını aldı. Dursun Çiçek, öğleden sonra Çağlayan'da bulunan İstanbul Adalet Sarayı'na eşi Gülşen Çiçek ile geldi. Çiçek, bir süre sohbet ettikten sonra İl Seçim Kurulu Başkanı Hayriye Gül'ün elinden mazbatasını aldı. Çiçek adliye çıkışında gazetecilere açıklamalarda bulundu. 
 "GEÇEN SENE BU ZAMANLAR 'HAPİSTEN NASIL ÇIKARIZ' DİYE HESAPLAR YAPIYORDUK"  
Dursun Çiçek, "Geçen sene bu zamanlar ben Silivri'de 'hapisten nasıl çıkarız, manevi işkenceden nasıl kurtuluruz' diye hesaplar yapıyorduk. Bugün mazbatamızı aldık. Milletin vekili olarak 
                    Ankara 
                  'ya dönüyoruz. 30 Nisan 2010'da Ankara'da yakalama kararıyla tutuklu olarak İstanbul'a getirilmiştim. Hapse konulmuştum. Bizim isteğimiz milletin ortaya koyduğu iradenin algılanması ve şuan ki muhalefet partilerinin iktidar olduğu bir hükümet şeklinin ortaya çıkarılması. Bu konuda CHP olarak her türlü girişimde bulunacağız" dedi. 
  "
                MHP 
              'NİN BU TAVRINI DÜZELTMESİNİ BEKLİYORUZ"  MHP'nin, HDP destekli içte veya dışta hükmet kurmaktaki tavrına dikkat çeken Çiçek, MHP'nin bu tavrını düzeltmesini beklediklerini dile getirdi. Çiçek, "Çünkü seçimde ortaya çıkan irade 13 yıllık iktidarın değiştirilmesi yönünde açık bir kanaatte bulunmuştur. Bu iradenin gereğini yapmamız lazım. Siyaseten kapatılan dosyaları açmamız lazım. Cumhurbaşkanı'nı yasal sınırları içerisine çekmemiz lazım. Seçim vaatlerimizi millete karşı yerine getirmemiz lazım" diye konuştu. 
 "MHP VE HDP'YLE KOALİSYONA AÇIĞIZ"  
 Koalisyon ile ilgili düşünceleri sorulan Dursun Çiçek, öncelikli düşüncelerinin CHP'nin azınlık hükümetine MHP ve HDP'nin destek vermesi olduğunu söyledi. Çiçek, aksi bir durumda ise MHP veya HDP'nin içeride veya dışarıda olduğu koalisyon hükümetlerine de açık olduklarını ifade etti. 
 DENİZ BAYKAL'IN YOLSUZLUK DEMECİ  
Deniz Baykal'ın bir gazetede verdiği demeçte, 'Yolsuzluk dosyalarının koalisyon protokolüne konulamayacağı' yönündeki ifadelerinin hatırlatılması üzerine Dursun Çiçek, "O hukuki bir açıklama. Bu konuda hükümet sözleşmesine protokolüne bir madde konmaz. Bu hukuki bir konu. Mecliste önerge verilir milletvekilleri soruşturma açılması yönünde oy kullanırsa o dosyalar tekrar açılır. Şu an ki meclis aritmetiğinde de muhalefetin oyu dosyaların tekrar açılması için yeterlidir. Zaten seçim sürecinde her 3 partide bu konuda irade beyan etmiştir" şeklinde konuştu. 
  İSMAİL HAKKI PEKİN ROPÖRTAJI...  Dönemin Genel Kurmay İstihbarat Daire Başkanı İsmail Hakkı Pekin'in bir gazeteye verdiği röportajda, "İnternet andıcı" belgeleriyle ilgili yaptığı açıklamada, Dursun Çiçek'e yönelik 'Bu tür işlerle uğraşıyorsunuz da başımızı belaya sokacaksınız' şeklindeki ifadesinin hatırlatılması üzerine Çiçek, "Oradaki söz konusu olan belge internet andıcı. Orada 12 tane paraf ve imza var. Gerçek bir belge var. O belgeyi sızdıran ve askeri casusluk suçu işleyenler hakkında şu an soruşturma devam ediyor. O belgenin paraflanması kapsamında İsmail Hakkı pekine gittiğim doğrudur. Ancak öyle bir diyalog geçtiğini hatırlamıyorum. Ancak şöyle bir gerçek var askeri sistemde. Ben Albaydım. O Korgeneral olarak istihbarat başkanıydı. Dolayısıyla imzalamayıp o çalışmayı durdurabilirdi ama parafladı. Şayet bu paralel yapı devlet için bir tehdit şeklinde bir algıya İsmail Paşa itiraz ediyorsa bugün ortaya konan milli güvenlik siyaset belgesine yansıtılan tehdidi demek ki o yıl o dönemde kendisi görmemiş. Görevini yerine getirmemiştir. Bunu vurgulamak istiyorum" ifadesini kullandı. 
 DHA   