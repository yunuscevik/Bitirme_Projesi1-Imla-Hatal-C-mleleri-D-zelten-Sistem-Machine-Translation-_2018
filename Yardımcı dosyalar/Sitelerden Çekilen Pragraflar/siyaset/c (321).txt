 RADİKAL - 
                AKP 
              'siz hükümet seçenekleri üzerinde çalışan   
                CHP 
               lideri Kılıçdaroğlu arayışlarını sürdürüyor. Kılıçdaroğlu, Bahçeli'ye 'Başbakanlık' teklifinden olumsuz yanıt aldı fakat, 
                MHP 
               ile koalisyon hedefinden vazgeçmedi. Türkiye gazetesinin haberine göre, MHP lideri 
                Devlet Bahçeli 
              'ye koalisyon için Başbakanlık koltuğunu teklif ettikten sonra ret cevabı alan CHP, Ak Partisiz hükümet ısrarını sürdürüyor. Koalisyona ilişkin 14 prensip açıklayan ve bu prensiplerde çözüm sürecine yer vermeyerek MHP'ye göz kırpan CHP, bu sefer MHP'den 2 yıl isteyecek. 
 "VAATLERİ YAPALIM, ERKEN SEÇİME GİDELİM"  
CHP, MHP'ye "13 yılın ardından elimize bir fırsat geçti. AK Parti'nin iktidarda olmadığı bir hükümeti kurma fırsatını geri tepmeyelim. En azından emekliye çift ikramiye, asgari ücretin artırılması, taşeron sisteminin kaldırılması gibi halka vadettiğimiz ortak vaatlerimizi gerçekleştirmek için en azından 2 yıl iktidar olalım. Sonra seçime gideriz" diyecek. 
 OLMAZSA AK PARTİ  
Yapılacak tüm hamlelere rağmen MHP'yi ikna edememesi durumunda CHP, AK Parti'ye karşı koalisyonda nasıl bir yol izleneceğine ilişkin de çalışmalarını sürdürüyor. Başbakan Ahmet Davutoğlu'nun, önceki günlerde iddialar için 'hayır' demesine rağmen, CHP'nin dönüşümlü başbakanlıkta ısrarcı olacağı öğrenildi. 
 TALEP YUMUŞAYACAK  
Ayrıca CHP'nin AK Parti'ye koalisyon şartı olarak Meclis Başkanlığı için de dönüşümlü başkanlık formülünü önereceği ifade ediliyor. Bakanlıkların eşit oranda partiler arası paylaştırılmasını AK Parti'ye koalisyon şartı olarak sunmayı planlayan CHP'nin bu talebini ise biraz yumuşatacağı konuşuluyor. CHP'nin aynı oranda olmasa da birbirine yakın sayıda bakanlık isteyeceği kaydediliyor  