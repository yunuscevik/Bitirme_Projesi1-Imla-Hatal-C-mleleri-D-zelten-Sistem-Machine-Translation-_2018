 RADİKAL -  Yüksek Seçim Kurulu (YSK) Başkanı Sadi Güven, 7 Haziran milletvekili genel seçiminin kesin sonuçlarını açıkladı. Buna göre, 
                AK Parti 
               258, 
                CHP 
               132, 
                MHP 
               ve HDP 80'er milletvekili çıkardı. 
Güven, Kurul'un son itirazlarla ilgili yaptığı toplantının ardından, basın mensuplarına açıklamalarda bulundu. Olağan itiraz sürecinin dün sona erdiğini söyleyen Güven, itirazları değerlendirerek, sonuçları tespit ettiklerini kaydetti. 
 HERKES TÜM SONUÇLARI GÖREBİLECEK  
Seçim akşamı sandık bazlı sayım döküm cetveli, sandık sonuç tutanakları, ilçe birleştirme tutanaklarını siyasi partilerle paylaştıklarını hatırlatan Güven, bundan böyle tüm vatandaşların oy kullandıkları sandıklar dahil 
                Türkiye 
               genelindeki tüm sandık sonuçlarını görebileceklerini bildirdi. 
Vatandaşların, sandık sonuç tutanaklarının dayanağı olan sayım döküm cetvellerini, ilçe, il birleştirme tutanaklarını da görebileceğini belirten Güven, "Seçim şeffaf ve güvenli bir şekilde yapılmıştır" dedi. 
 56 MİLYON SEÇMENDEN 46 MİLYONU OY KULLANDI  
Kurula intikal eden tutanaklara göre, milletvekili genel seçimi kesin sonuçlarının belirlendiği kaydeden Güven, seçimde, 56 milyon 608 bin 817 kayıtlı seçmenden 47 milyon 507 bin 467'sinin oy kullandığını bildirdi.   PARTİLER VE ÇIKARDIKLARI VEKİLLER  
Kullanılan oyların 46 milyon 163 bin 243'ünün geçerli, 1 milyon 344 bin 224'ünün geçersiz sayıldığını belirten Güven, seçime katılım oranı yüzde 83.92 olarak hesaplandığını kaydetti. Başkan Güven, AK Parti'nin 258, CHP'nin 132, MHP ve HDP'nin 80'er milletvekili çıkardığını söyledi. Seçimde, en düşük oyu ise 0.01'lik oy oranıyla (5116 oy) Hak ve Adalet Partisi aldı. 
 İŞTE PARTİLERİN KESİNLEŞMİŞ OY ORANLARI  
     YSK'DAN CHP VE MHP'YE 'OLAĞANÜSTÜ' RET   Yüksek Seçim Kurulu (YSK), CHP ve MHP'nin Malatya'daki seçim sonuçlarıyla ilgili yaptığı olağanüstü itirazları da reddetti.  Kurul, itiraz sürecinin sona ermesinin ardından olağanüstü itirazları değerlendirmeye başladı. Kurulun, CHP ve MHP'nin Malatya'daki seçim sonuçlarıyla ilgili itirazını reddettiği öğrenildi.  AA  
    
İLLERE GÖRE PARTİLERİN ALDIĞI OY ORANLARI VE ÇIKARDIKLARI VEKİLLER İÇİN HARİTAYA TIKLAYIN  
     