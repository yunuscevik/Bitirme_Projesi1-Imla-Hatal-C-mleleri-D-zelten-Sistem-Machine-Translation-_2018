			Ekmeleddin İhsanoğlu , kayıt için TBMM'ye geldi. Basın mensuplarının soruları üzerine Türk milletinin Ramazan'ını tebrik eden İhsanoğlu, Demirel'in vefatı ile ilgili ise, "Türk demokrasisi için büyük mücadele veren, Türk sanayinin ve kalkınmasının temellerini atan, Türk milletinin gönlünde taht edinen Süleyman Demirel gibi bir lideri kaybettik. Onun üzüntüsü içindeyiz" dedi.  Gazetecilerin AK Parti -MHP  koalisyon u iddialarını hatırlatması üzerine ise konuşma yetkisinin MHP Genel Başkanı Devlet Bahçeli 'nin olduğunu vurgulayan İhsanoğlu, "Onun dışındaki konulara müsaadenizle bu anda benim bir şey söylemem mümkün değil. Çünkü bunlar genel başkanlar seviyesinde yapılacak müzakereler içerisinde tespit edilecek hususlardır. Bunun muhatabı Sayın Genel Başkandır. Ben bu partinin bir milletvekiliyim. O bakımdan bu soruların muhatabı Sayın Genel Başkandır, başkanlık divanıdır. Onun için benim bu konuda herhangi bir beyan vermem uygun olmaz" karşılığını verdi. 
 İHA  			
				
					