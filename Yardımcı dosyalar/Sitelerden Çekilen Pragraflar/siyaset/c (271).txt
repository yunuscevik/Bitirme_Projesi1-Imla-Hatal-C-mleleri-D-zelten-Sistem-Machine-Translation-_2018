			 HDP  Eş Genel Başkanı Selahattin Demirtaş , partisinin, Türkiye Büyük Millet Meclisi (TBMM) Başkan adayının, Mersin milletvekili Dengir Mir Mehmet Fırat  olmasına karar verdiklerini bildirdi.   Demirtaş, HDP Genel Merkezinde gerçekleştirilecek Merkez Yürütme Kurulu (MYK) toplantısı öncesi gazetecilerin sorularını cevapladı.  Demirtaş, biraz önce Meclis'te grup toplantılarını gerçekleştirdiklerini ve partide de MYK toplantısını yapılacağını anımsatarak, bütün bu kurullarla siyasi gelişmeleri tartışıp, değerlendirdiklerini ifade etti.  Henüz cumhurbaşkanı tarafından koalisyon  kurmayla görevlendirilmiş bir milletvekilinin parlamentoda olmadığını dile getiren Demirtaş, bütün bu görüşmeler başladığında durumun biraz daha netleşecek ve şekilleneceğini belirtti.  Demirtaş, şöyle devam etti:  "Ama biz HDP olarak başından beri şu noktadayız. HDP'ye oy veren insanlar bu ülkede her şeyden önce barış istediklerini ilan etmiş oldular. Biz yüzde 13.02'yi kolay almadık. Çok büyük baskılara ve engellemelere rağmen bu oyu aldık. Devlet olanaklarını sonuna kadar kullanan bir partiye rağmen bu oyları aldık. Bu oylar, çok net bir mesaj ortaya çıkardı. Çözüm süreci, barış süreci ve yeni anayasaya bağlı, yeni yaşam. Özgürlük, demokrasiye dair yeni bir yaşam. Bütün bunlar partimize verilen oyların gerekçesidir. Çoğulcu bir demokrasi, birlikte yaşam... Bunları biz seçim döneminde ifade ettik. Halkımıza sözler verdik."   "İLKELERİMİZİ HİÇE SAYACAK ESNEMEYİ KİMSE BEKLEMESİN"   Şimdi bu sözler yokmuş gibi, ilkeler yokmuş gibi ve bütün bunlar önemsizmiş gibi davranarak koalisyon tartışmalarını yürütmenin HDP'nin tarzı olmadığını aktaran Demirtaş, "Başkaları yürütebilir, kendileri bilir. Seçim beyannamelerini parti programlarını bir kenara koyabilirler. Onlar için ilkeler önemsiz olabilir. Kendileri bilir. Ama HDP, Türkiye'nin özgür yarınlarını, onurlu geleceğini düşünerek bir politika yürütüyor, koalisyon tartışmalarında da bu kadar ilkeli duracak şu, bu partiden öte bu ilkeleri hayata geçirmek için mücadele etmeye devam edecek. Bizim elbetteki çok katı tutumlarımız yok ama ilkelerimizi hiçe sayacak bir esnemeyi de kimse bizden beklememelidir" dedi.  "MHP'den koalisyon görüşmeleriyle ilgili sizi kastederek, 'Sayın Öcalan diyen bir Demirtaş'la nasıl bir koalisyon kurabiliriz, nasıl masaya oturabiliriz' şeklinde bir açıklama geldi. MHP'nin tavrı ve bu açıklamaları nasıl değerlendiriyorsunuz" şeklindeki soru üzerine Demirtaş, "Çok da ciddiye almıyorum. Aldıkları oyun hakkını veremeyen partilerle biz neyi tartışacağız. Biz halktan oy almış, yüzde 13.02 oy almış, halkın iradesini temsil eden bir partiyiz. Kendileri meşruiyetini nereden alıyorlarsa biz de oradan alıyoruz. Bu tür saygısızca yaklaşımları halka karşı, halkın iradesine karşı yapılmış ciddi saygısızlıklar olarak değerlendiriyoruz. Ben çok da muhatap almıyorum" ifadesini kullandı.  Demirtaş, Parlamentoda MHP ile eşit milletvekili sayısına sahip olduklarına dikkati çekerek, "Herkes bu durumu bilerek konuşursa daha iyi olur. Biz hakaretle, küfürle cevap verecek bir parti değiliz. Böyle bir tarzımız, üslubumuz da yok. Herkes kendi seviyesiyle halkın huzurundadır, halkımız bunları takdir ediyor zaten" diye konuştu.   "80 MİLLETVEKİLİMİZLE TÜRKİYE'Yİ YÖNETMEYE HAZIRIZ"   Bir başka gazeteci tarafından, Cumhurbaşkanı Recep Tayyip Erdoğan'ın, "Koalisyon seçeneklerinde eğer bir çözümsüzlük ortaya çıkması halinde millet çözer" değerlendirmesinin hatırlatılması üzerine Demirtaş, şunları söyledi:  "Çözer tabii ki. Yani bunu ortaya koymuş olmak yeni bir şey bulmuş olmak değil. Tabii ki her halükarda halk sorunları çözer biz erken seçimden korktuğumuz, erken seçimden çekindiğimiz için bunları ifade etmiyoruz. Şu anda daha yemin bile etmedi milletvekilleri. Daha parlamento toplanmadı bile. Dolayısıyla parlamento daha toplanmadan erken seçim, yeni seçimi tartışmak şu andaki seçim sonuçlarından ders çıkarmamış olmaktır. Önce bunları bir deneyeceğiz. Halk bize bir görev verdi, bir şeyler yapın, bir çözüm bulun diye. Bunları denemeden erken seçimi konuşmak yanlış olur. Bunu söylüyoruz. Yoksa niyetinde eğer gerçekten de hiçbir seçenek Türkiye'yi yönetecek alternatif oluşturamıyorsa HDP olarak biz hazır olduğumuzu söyledik. Bize dışarıdan destek veren kim varsa biz 80 milletvekilimizle Türkiye'yi yönetmeye hazırız, tek başımıza. Dışarıdan destek versinler biz bunu yapalım. İlkelerimiz ortada. İlkelerimiz, halk düşmanı, Türkiye düşmanı, demokrasi düşmanı, özgürlük düşmanı ilkeler değil, en yüksek standartlı demokratik çıtayı HDP koymuştur bu seçimde. Be bunu başarmıştır. Türkiye'ye bunu anlatmayı başarmıştır. Türkiye'yi yönetebilecek en demokratik seçenek de HDP'li seçenektir. Yönetemiyorlarsa bize dışarıdan destek versinler biz HDP olarak hükümet kurmaya hazırız. Bunu da son seçenek olarak zaten söylüyoruz, ifade ediyoruz. Ama yok olmuyorsa seçim korkulacak bir durum da değildir panik yapmaya gerek yok."  Demirtaş, HDP'nin TBMM Başkanlığı için önereceği milletvekilinin kim olduğunun sorulması üzerine şu, yanıtı verdi:  "Evet biraz önce grup toplantımızda arkadaşlarımızın görüş ve önerilerini aldık. Sayın Mir Dengir Fırat'ı, HDP'nin Meclis başkan adayı  olarak önümüzdeki günlerde başvuracak şekilde bir kararlaşmaya gittik. Hepimize hayırlı tekrar hayırlı olsun." 
 AA  
 HDP Eş Genel Başkanı Selahattin Demirtaş, partisinin, Türkiye Büyük Millet Meclisi (TBMM) Başkan adayının, Mersin milletvekili Dengir Mir Mehmet Fırat olmasına karar verdiklerini bildirdi.   Demirtaş, HDP Genel Merkezinde gerçekleştirilecek Merkez Yürütme Kurulu (MYK) toplantısı öncesi gazetecilerin sorularını cevapladı.   Demirtaş, biraz önce Meclis'te grup toplantılarını gerçekleştirdiklerini ve partide de MYK toplantısını yapılacağını anımsatarak, bütün bu kurullarla siyasi gelişmeleri tartışıp, değerlendirdiklerini ifade etti.   Henüz cumhurbaşkanı tarafından koalisyon kurmayla görevlendirilmiş bir milletvekilinin parlamentoda olmadığını dile getiren Demirtaş, bütün bu görüşmeler başladığında durumun biraz daha netleşecek ve şekilleneceğini belirtti.   Demirtaş, şöyle devam etti:   "Ama biz HDP olarak başından beri şu noktadayız. HDP'ye oy veren insanlar bu ülkede her şeyden önce barış istediklerini ilan etmiş oldular. Biz yüzde 13.02'yi kolay almadık. Çok büyük baskılara ve engellemelere rağmen bu oyu aldık. Devlet olanaklarını sonuna kadar kullanan bir partiye rağmen bu oyları aldık. Bu oylar, çok net bir mesaj ortaya çıkardı. Çözüm süreci, barış süreci ve yeni anayasaya bağlı, yeni yaşam. Özgürlük, demokrasiye dair yeni bir yaşam. Bütün bunlar partimize verilen oyların gerekçesidir. Çoğulcu bir demokrasi, birlikte yaşam... Bunları biz seçim döneminde ifade ettik. Halkımıza sözler verdik."   - "İlkelerimizi hiçe sayacak bir esnemeyi de kimse bizden beklememelidir"   Şimdi bu sözler yokmuş gibi, ilkeler yokmuş gibi ve bütün bunlar önemsizmiş gibi davranarak koalisyon tartışmalarını yürütmenin HDP'nin tarzı olmadığını aktaran Demirtaş, "Başkaları yürütebilir, kendileri bilir. Seçim beyannamelerini parti programlarını bir kenara koyabilirler. Onlar için ilkeler önemsiz olabilir. Kendileri bilir. Ama HDP, Türkiye'nin özgür yarınlarını, onurlu geleceğini düşünerek bir politika yürütüyor, koalisyon tartışmalarında da bu kadar ilkeli duracak şu, bu partiden öte bu ilkeleri hayata geçirmek için mücadele etmeye devam edecek. Bizim elbetteki çok katı tutumlarımız yok ama ilkelerimizi hiçe sayacak bir esnemeyi de kimse bizden beklememelidir" dedi.   "MHP'den koalisyon görüşmeleriyle ilgili sizi kastederek, 'Sayın Öcalan diyen bir Demirtaş'la nasıl bir koalisyon kurabiliriz, nasıl masaya oturabiliriz' şeklinde bir açıklama geldi. MHP'nin tavrı ve bu açıklamaları nasıl değerlendiriyorsunuz" şeklindeki soru üzerine Demirtaş, "Çok da ciddiye almıyorum. Aldıkları oyun hakkını veremeyen partilerle biz neyi tartışacağız. Biz halktan oy almış, yüzde 13.02 oy almış, halkın iradesini temsil eden bir partiyiz. Kendileri meşruiyetini nereden alıyorlarsa biz de oradan alıyoruz. Bu tür saygısızca yaklaşımları halka karşı, halkın iradesine karşı yapılmış ciddi saygısızlıklar olarak değerlendiriyoruz. Ben çok da muhatap almıyorum" ifadesini kullandı.   Demirtaş, Parlamentoda MHP ile eşit milletvekili sayısına sahip olduklarına dikkati çekerek, "Herkes bu durumu bilerek konuşursa daha iyi olur. Biz hakaretle, küfürle cevap verecek bir parti değiliz. Böyle bir tarzımız, üslubumuz da yok. Herkes kendi seviyesiyle halkın huzurundadır, halkımız bunları takdir ediyor zaten" diye konuştu.   - "80 milletvekilimizle Türkiye'yi yönetmeye hazırız"   Bir başka gazeteci tarafından, Cumhurbaşkanı Recep Tayyip Erdoğan'ın, "Koalisyon seçeneklerinde eğer bir çözümsüzlük ortaya çıkması halinde millet çözer" değerlendirmesinin hatırlatılması üzerine Demirtaş, şunları söyledi:   "Çözer tabii ki. Yani bunu ortaya koymuş olmak yeni bir şey bulmuş olmak değil. Tabii ki her halükarda halk sorunları çözer biz erken seçimden korktuğumuz, erken seçimden çekindiğimiz için bunları ifade etmiyoruz. Şu anda daha yemin bile etmedi milletvekilleri. Daha parlamento toplanmadı bile. Dolayısıyla parlamento daha toplanmadan erken seçim, yeni seçimi tartışmak şu andaki seçim sonuçlarından ders çıkarmamış olmaktır. Önce bunları bir deneyeceğiz. Halk bize bir görev verdi, bir şeyler yapın, bir çözüm bulun diye. Bunları denemeden erken seçimi konuşmak yanlış olur. Bunu söylüyoruz. Yoksa niyetinde eğer gerçekten de hiçbir seçenek Türkiye'yi yönetecek alternatif oluşturamıyorsa HDP olarak biz hazır olduğumuzu söyledik. Bize dışarıdan destek veren kim varsa biz 80 milletvekilimizle Türkiye'yi yönetmeye hazırız, tek başımıza. Dışarıdan destek versinler biz bunu yapalım. İlkelerimiz ortada. İlkelerimiz, halk düşmanı, Türkiye düşmanı, demokrasi düşmanı, özgürlük düşmanı ilkeler değil, en yüksek standartlı demokratik çıtayı HDP koymuştur bu seçimde. Be bunu başarmıştır. Türkiye'ye bunu anlatmayı başarmıştır. Türkiye'yi yönetebilecek en demokratik seçenek de HDP'li seçenektir. Yönetemiyorlarsa bize dışarıdan destek versinler biz HDP olarak hükümet kurmaya hazırız. Bunu da son seçenek olarak zaten söylüyoruz, ifade ediyoruz. Ama yok olmuyorsa seçim korkulacak bir durum da değildir panik yapmaya gerek yok."   Demirtaş, HDP'nin TBMM Başkanlığı için önereceği milletvekilinin kim olduğunun sorulması üzerine şu, yanıtı verdi:   "Evet biraz önce grup toplantımızda arkadaşlarımızın görüş ve önerilerini aldık. Sayın Mir Dengir Fırat'ı, HDP'nin Meclis başkan adayı olarak önümüzdeki günlerde başvuracak şekilde bir kararlaşmaya gittik. Hepimize hayırlı tekrar hayırlı olsun."