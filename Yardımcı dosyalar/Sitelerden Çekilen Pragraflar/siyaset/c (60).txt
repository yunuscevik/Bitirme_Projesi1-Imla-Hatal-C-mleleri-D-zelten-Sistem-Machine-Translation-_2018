

  
    
      
       
     
	11. Cumhurbaşkanı Abdullah Gül  'Abdullah Gül ile 12 yıl' kitabına ilişkin yaptığı açıklamada, " Kimi çevreler tarafından farklı mecraları çekilmeye çalıştığını üzülerek görmekteyim. Hiç kimse bu kitaba farklı anlamlar yüklememeli. Ahmet Sever kendisinin gözlemlerine, tanıklıklarına ve çevresinden edindiği izlenimlerine göre kitap yazmıştır" dedi. 

	 AK PARTİ  CEPHESİNDE TEPKİ TOPLAMIŞTI 
	  

	Ahmet Sever'in Abdullah Gül'le ilgili kaleme aldığı kitap özellikle AK Parti cephesinde tepki çekmişti. AK Parti Gaziantep  milletvekili Şamil Tayyar , 'Abdullah Gül kitabı partimize atılmış el bombası ' benzetmesinde bulunmuştu. 

	Cumhurbaşkanı Erdoğan'ın damadı ve AK Parti İstanbul  Milletvekili Berat Albayrak  ise "Ne okuduk ne baktık. Çok da ehemmiyeti olduğunu düşünmüyorum. Ahmet Sever diye bahsettiğiniz şahsın kim olduğuna biraz bakmak lazım, geçmişine bakmak lazım. Çalıştığı grup , medya  grubu, geçmiş ilişkileri bence biraz yol gösterir. Bence kıymeti harbiyesi olmayan kitap" demişti. 

	 ENERJİ BAKANI TANER YILDIZ  
	  

	  Kitapla ilgili tepkisini ortaya koyan isimlerden birisi de Enerji ve Tabi Kaynaklar Bakanı Taner Yıldız'dı: 
	  

	Abdullah Gül ile Recep Tayyip Erdoğan  arasında ayrılık  oluştuğu intibasını vermektedir bazı cümleler. Ben buna katılmıyorum. Tarihi gerçeklerin bir danışman vasıtası ile anlatılıyor olması üslubun gerisinde kalmıştır. Usul esasın önüne geçmiştir. Anne baba şefkati ile bakan her iki cumhurbaşkanımızın bakışını değiştirmeyecektir. İki samimi insanın arasına bu tip cümleler girmez. Giremez. Her iki kurucu üyesinin de birbirine olan samimiyeti bizler tarafından bilinmektedir. Anne baba şefkatinden bahsettim. Tabiki mizaçlar farklı olabilir . Esasında davaya olan bağlılıkları ön plandadır. Bu yüzden böyle bir kitabın üslubanan esasının önüne geçecek şekilde olması da enteresandır. Bu konuya üzülenler ve sevinenlere bir bakın. Ben sevinenler arasında değilim. Böyle bir kitabın yazılmasıyla… Kimler hangi şekilde yararlanmaktadır. Bu kitabın ana orjininin tarihi gerçeklerin önünde yürüdüğüne inanıyorum. Her birimiz görevlerde bulunduk. Danışmanlıklar aile içi yapının dışarı vurulması olarak görülmemesi lazım. 
  
 
