
	Cumhurbaşkanı Recep Tayyip Erdoğan, "Özellikle son 50 yıllık siyasi yaşam içerisinde gerçekten Sayın Demirel'in çok farklı bir yeri, çok farklı bir konumu var. Özellikle de nevi şahsına münhasır siyasette edindiği yer ile hakikaten akıllarda kalacak birçok şeyleri, gerek siyaseti takip edenler gerekse siyasetin kitabını yazanlar açısından unutulmayacak anıları bıraktı" dedi. 

	9. Cumhurbaşkanı Süleyman Demirel'in Güniz Sokak'taki evine gelerek taziye ziyaretinde bulunan Cumhurbaşkanı Recep Tayyip Erdoğan, ziyaret sonrası yaptığı açıklamada, "9. Cumhurbaşkanımızı bildiğiniz gibi 91 yıllık bir ömür sonunda ebediyete uğurluyoruz. Kendisine Allah'tan rahmet diliyorum. Özellikle son 50 yıllık siyasi yaşam içerisinde gerçekten Sayın Demirel'in çok farklı bir yeri, çok farklı bir konumu var. Özellikle de nevi şahsına münhasır siyasette edindiği yer ile hakikaten akıllarda kalacak birçok şeyleri, gerek siyaseti takip edenler gerekse siyasetin kitabını yazanlar açısından unutulmayacak anıları bıraktı. Bundan sonraki süreçte de Isparta'daki adına yaptırmış olduğu külliye ile çekim merkezi oluşturacağına inanıyorum. Yine, Güniz Sokak ismi de şu anda varislerinden de edindiğim bilgiyle adeta kalıcı bir sürece adını yazdıracak. Bizler de üzerimize düşen görevler neyse onu yerine getireceğiz. Kendi siyasi yaşamları birçok belgelerle, dosyalarla geleceğe ışık tutacaktır. Burasının bir müze gibi istifade edilecek yer olması da onu kalıcı kılacaktır. Bundan dolayı da Şevket Bey'e sağlıklı bir yaşam dilerken, onun da bu konudaki kararlılığını ve yakınlarının kararlılığını kutluyor, tekrar Allah'tan rahmet diliyorum" ifadelerini kullandı.   

	AHMET UMUR ÖZTÜRK - ENİSE YAPAR  
