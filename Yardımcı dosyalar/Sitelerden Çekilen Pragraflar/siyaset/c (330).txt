 RADİKAL    Tek partinin iktidar olabilmesine olanak sağlayacak oy oranına ulaşılamayan 7 Haziran Milletvekili Genel Seçimleri nin ardından koalisyon hükümeti için kulis faaliyetleri yoğunlaşırken, bürokraside de  koalisyon havası  esmeye başladı. Hangi partilerin koalisyon hükümetini kuracağını kestiremeyen bürokrasi, işleri  rölantiye  alınca Başbakan Ahmet Davutoğlu, işlerin aynı hızla devam ettirilmesini istedi. Ancak buna rağmen bürokraside önemli ve kritik işlerin imza için yeni hükümeti beklediği belirtiliyor. 
                İş 
               dünyası da 
                zaman 
               zaman bürokrasideki bu durgunluğa ilişkin şikâyetlerini dile getiriyor. 
 MUHALEFETN TELEFONLARINA BİLE ÇIKMIYORLARDI  
Öte yandan bürokrasideki bu koalisyona ilişkin  öngörülemezlik havası  en çok muhalefete yaradı. Habertürk gazetesinde yer alan kulis haberine göre, daha önce muhalefet partilerinin milletvekillerinden gelen telefonlara yanıt vermediği belirtilen üst düzey bürokrasinin, bugünlerde bütün telefonlara hızla dönmeye başladıkları kaydediliyor. 

                Parti 
               genel merkezlerinden ya da Meclis teki makam odalarından sık sık vatandaşın istek ve şikâyetleri için bürokratları arayan muhalefet partilerinin yöneticileri ve milletvekilleri, bürokratların telefonlara çıkmasından ya da geri dönüş yapmasından son derece memnun. Bürokrasideki bu değişiklik, muhalefetin de içinde yer alacağı bir koalisyon beklentisinin güçlenmesine bağlanıyor. 
 HİTAP SÖZÜ ve BIYIKLAR DA DEĞİŞTİ!  
Koalisyon olasılığının, bürokraside karşılıklı hitapta kullanılan sözlerin de değişmesine yol açtığı belirtiliyor. Buna göre, son yıllarda birbirine hitap ederken ağırlıklı olarak  üstat  sözcüğünü kullanan bürokratlar, bugünlerde selamlaşmaya  arkadaş  sözüyle başlıyor. 
Bürokraside, bıyıkların da değişmeye başladığı öne sürülüyor. 
                Türkiye 
               de İslamcı-muhafazakarlığın simgesi olarak kabul edilen ve &lsquo;badem bıyık  olarak adlandırılan, iki yanından alınmış, üst dudağı açıkta bırakan bıyıklar değişiyor. Bürokratların, &lsquo;normal bıyıklara  döndükleri ya da ülkücülerle özdeşleşen uçları aşağı sarkık bıyıkları daha çok tercih etmeye başladıkları belirtiliyor. 
   