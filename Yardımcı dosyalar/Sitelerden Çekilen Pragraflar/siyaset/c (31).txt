

  
    
      
       
     
	Cumhurbaşkanı Erdoğan'ın MEclis Başkanlığı  seçimini beklemeden hükümeti kurma görevini Ahmet Davutoğlu 'na vereceği iddia ediliyordu. Erdoğan bugün yaptığı açıklama ile bu yöndeki beklentileri ortadan kaldırdı. Cumhurbaşkanı Erdoğan ''Hükümeti kurma görevini Meclis başkanlığı seçiminden önce vermek gibi bir niyetim yok'' dedi. 

	Bir dizi ziyaret ve temaslarda bulunmak üzere Mardin ’in Midyat  ilçesine gelen Cumhurbaşkanı Recep Tayyip Erdoğan , bir otelde 20 Haziran  Dünya Mülteciler Günü nedeniyle BM İyi Niyet Elçisi ünlü yıldız Angelina  Jolie ve BM Mülteciler Yüksek Komiseri Antanio Guterres’ı kabul etti.  

	 ERDOĞAN: "SAĞIRA HAKARET ETMEK İSTEMİYORUM  AMA..." 
	  

	Basına kapalı olarak yaklaşık 1 saat süren görüşmenin ardından Jolie otelde kalırken, Guterres ve Erdoğan otelden ayrıldı. Erdoğan çıkışta gazetecilerin sorularını cevaplandırdı. Başbakan Ahmet Davutoğlu’na hükümet kurma görevini Meclis Başkanı seçiminden önce vereceği yönündeki iddiaların hatırlatılması üzerine Erdoğan, "Hükümet kurma görevini Meclis Başkanlığı seçiminden önce verme gibi bir niyetim yok. Sağır duymaz uydurur, af ederseniz sağıra hakaret etmek istemiyorum ama, duymaz uydurur. Bunların yaptığı iş de bu. Böyle bir düşüncem yok. Hükümet kurma görevini Meclis Başkanı seçiminden önce vermek gibi bir düşüncem yok" diye konuştu.  

	Erdoğan daha sonra eşi Emine Erdoğan , Başbakan Yardımcısı Numan Kurtulmuş , Gıda, Tarım  ve Hayvancılık  Bakanı Mehmet Mehdi Eker  ile birlikte Hacı Kasım Altunkaya Camisi’nin açılışına katıldı. 

	 İŞTE O İDDİA! 
	  

	Hürriyet'ten Nuray Babacan'ın haberinde şu iddialar ortaya atılmıştı: 

	Milletvekillerinin salı günü yapılacak yemin töreni, koalisyon sürecinin de başlama vuruşu olacak. Cumhurbaşkanı Tayyip Erdoğan, TBMM  Geçiçi Başkanlık Divanı oluşmasının ardından 5 gün sonraki asıl Meclis Başkanlığı seçimini beklemeden hükümet kurma görevini Başbakan Ahmet Davutoğlu’na verecek. 
  
 
