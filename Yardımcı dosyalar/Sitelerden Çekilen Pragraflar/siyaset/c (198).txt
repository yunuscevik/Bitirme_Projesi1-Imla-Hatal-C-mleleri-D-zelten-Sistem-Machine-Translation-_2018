
	Cumhurbaşkanı Recep Tayyip Erdoğan, Mardin'in Midyat ilçesinde kurulu bulunan Suriyeli sığınmacıların yaşadığı kampı ziyaret etmek ve sığınmacılarla iftarda buluşmak üzere Mardin'e geliyor. Mardin Valisi Ömer Faruk Koçak, Midyat Kaymakamı Oğuzhan Bingöl ile birlikte Irak ve Suriyelilerin kaldığı kampta incelemede bulundu. Cumhurbaşkanı Erdoğan, iki aylık bir aradan sonra yeniden ziyaret edeceği Mardin'de BM Mülteci Örgütünün 10.Yüksek Komiseri olan Portekiz eski Başbakanı Antonio Guterres'in yanı sıra Birleşmiş Milletler iyi niyet elçisi olan dünyaca ünlü Hollywood yıldızı Angelina Jolie'nin de eşlik etmesi bekleniyor. Havayolu ile Mardin'e gelecek olan Cumhurbaşkanı Erdoğan, kendisine refakat eden yetkililerle birlikte helikopterle Midyat'a geçeceği öğrenildi. 

	Mardin Valisi Ömer Faruk Koçak, Mardin Müftüsü Dursun Ali Coşkun ile Midyat'ta bulunan Turabdin Bölgesi Mor Gabriel Manastırı Metropoliti Timetheos Samuel Aktaş ile diğer yetkililerin de refakat etmesi beklenen Cumhurbaşkanı Erdoğan, Suriyelilerle birlikte iftar açıp, iftar sonrasında ise sığınmacılarla sohbet edip sorunlarını dinleyecek.  

	MEHMET SALİH KESKİN 
