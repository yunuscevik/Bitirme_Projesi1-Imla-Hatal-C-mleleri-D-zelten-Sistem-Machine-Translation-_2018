

  
    
      
       
     
	MHP Genel Başkanı Devlet Bahçeli 'nin danışmanı Metin Özkan, MHP'nin "kırmızı çizgileri bulunduğunu" açıkladı. Buna göre MHP'nin süreç için tek şartı PKK'nın  silah bırakarak masaya oturması. 
	 
	NTV canlı yayınına katılan Metin Özkan'ın açıklamasından satır başları: 
	 
	-Bakanlıklar verildi, görüşmeler yapıldı iddası yalan. Yapılan haberlerin hepsi asılsızdır. 
	 
	-MHP analar ağlasın istemiyor. Doğudaki kardeşlerimizin üstünde PKK'nın tehdidi kalsın istemiyoruz. Çözüm mutlaka istenen bir şey ama MHP'nin kırmızı çizgileri var. Terör  örgütü mutlaka silahı bırakacak, devletle masaya otururken kesinlikle  şartı olmayacak. 
	 
	-Bu ülkede Sayın Öcalan  diyen Selahattin Demirtaş 'la nasıl koalisyon kurabiliriz? Bu ülkenin emniyet müdürünü tokatlayan HDP milletvekili. Bizim onlarla bir araya gelmemizi isteyenler PKK sempatizanıdır. 
  
 
