
	 TBMM'de kayıt işlemlerinin ardından basın mensuplarına konuşan HDP Eş Genel Başkanı Yüksekdağ, 7 Haziran'da halklarının tercihine inandıklarını belirterek, 7 Haziran seçim sonuçlarının Türkiye'nin yeni gücü olduğunu söyledi. Yüksekdağ, 

	"Halkımızın yaptığı düzenlemeden herhangi bir kriz çıkmayacağına inanıyorum. Eğer kaos merkezleri yeniden harekete geçmezlerse, Türkiye halklarının yaptığı demokratik seçimin yönünü saptırmaya, tekçilikle baskı altına almaya çalışmazlarsa kriz, kaos, istikrarsızlık durumu yaşanacağını düşünmüyorum. Demokratik bir düzenleme yapılmıştır. 7 Haziran günü tekçilikle 'hayır' dedi, 'çoğulculuğa 'evet' dedi. Tek başına hükümet kurma liyakatine hiçbir partiyi uygun görmedi" ifadelerini kullandı. 

	Halkın çıkarlarına uygun yürütülmesini dileyen Yüksekdağ, "Bir koalisyon kurulması bakımından önemli olduğu kadar, Türkiye'de çözüm bekleyen bir dizi sorunun raftan indirilmesi bakımından önem taşıyor. Demokratik çözüm sürecinin artık siyasi iktidar tarafından indirilmesi gerekiyor. 7 Haziran seçim sonuçlarında Barış'a, kardeşliğe oy verdi. HDP'nin parlamentoya güçlü bir şekilde taşınmasının en temel nedeni buydu. Demokratik çözüm sürecinde hangi koalisyon kurulursa kurulsun, hangi hükümet kurulursa kurulsun mutlaka sorumluluklarını yerine getirmesi gerekiyor. Kurulacak koalisyonun Türkiye demokrasisi için temel adımları atmak olacaktır" diye konuştu. 

	Yüksekdağ, halkın ortaya çıkardığı durumda herkesin kilit parti konumunda olduğunu söyleyerek, "Muhalefet partileri arasında oy uçurumu yoktur. Bu açıdan bakıldığında her partinin oynayacağı rol çok önemlidir. Süreci zora sokan, erken seçime zorlayan yaklaşımların oldukça zararlı yaklaşımlardır" şeklinde konuştu.   
