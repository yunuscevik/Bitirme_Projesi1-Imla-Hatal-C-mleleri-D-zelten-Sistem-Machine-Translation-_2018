

  
    
      
       
     
	Bakanlar Kurulu, 7 Haziran ’da yapılan milletvekili genel seçiminin ardından ilk toplantısını yapıyor. Başbakanlık  Çankaya Köşkü ’nde düzenlenen toplantı , 11.45’te başladı. 

	Ekonomi ve Suriye sınırında yaşanan gelişmeler ile seçim sonrası güvenlik konularının ele alınması planlanan toplantıda, Genelkurmay Başkanı Necdet Özel, Başbakan Yardımcısı Numan Kurtulmuş, Dışişleri Bakanı Mevlüt Çavuşoğlu ve Kara Kuvvetleri Komutanı Orgeneral Hulisi Akar’ın, Suriye sınırındaki gelişmelerle ilgili Bakanlar Kurulu üyelerine bilgi sunması öngörülüyor. Başbakan Yardımcısı Ali Babacan’ın ekonomideki gelişmeler, İçişleri Bakanı Sebahattin Öztürk’ün de seçim sonrası güvenlik konularında, kabineyi bilgilendirmesi bekleniyor. 

	 TOPLANTIDAKİ 5 İSİM VEKİL DEĞİL 
	  

	Bakanlar Kurulu toplantısındaki 5 isimle ilgili dikkat çeken bir durum söz konusu. 7 Haziran seçimlerinde 3 dönem şartına takıldıkları için aday gösterilmeyen Başbakan Yardımcısı  Bülent Arınç , Ekonomiden Sorumlu Devlet Bakanı  Ali Babacan , Tarım ve Hayvancılık Bakanı  Mehdi Eker  ve Çalışma ve Sosyal Güvenlik Bakanı  Faruk Çelik  kritik Bakanlar Kurulu'nda hazır bulunuyor. Vekil seçilmeyen bu 5 isim yeni hükümet kurulana kadar Bakanlar Kurulu'ndaki görevlerine devam edecekler. 
  
 
