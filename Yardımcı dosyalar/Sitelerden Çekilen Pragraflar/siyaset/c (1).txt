

  
    
      
       
     
	TBMM Kılıçdaroğlu, milletvekili yemin törenine verilen arada Meclis  kulisinde gazetecilerin TBMM Başkanlığı için CHP 'nin adayı konusundaki soruyu yanıtladı. 

	Partisinin Antalya  Milletvekili Deniz Baykal  ile bugün gerçekleştirdiği görüşmenin ardından CHP'nin Meclis Başkanlığı  için Baykal'ı aday göstereceğine ilişkin haberlerin hatırlatılması ve "Adayınız belli oldu mu?" sorusu üzerine Kılıçdaroğlu, "Yarına daha çok vaktimiz var" karşılığını verdi. 

	CHP'de yarın Merkez Yönetim Kurulu toplantısı yapılacak, ayrıca Meclis Grubu da basına kapalı olarak toplanacak. 

	 

	TBMM'nin 25. Yasama dönemi, 7 Haziran seçimlerinde parlamentoya giren milletvekillerinin and içme töreniyle başladı. CHP Genel Başkanı Kemal Kılıçdaroğlu 'nun oğlu Kerem Kılıçdaroğlu (ortada) and içme törenini takip etti. 

	 

	TBMM Genel Kurulu'nda, 25. Dönem milletvekilleri yemin etmeye başladı. CHP Genel Başkanı Kemal Kılıçdaroğlu, salona gelişinde MHP  Milletvekili Ekmeleddin İhsanoğlu  ile selamlaştı. 
  
 
