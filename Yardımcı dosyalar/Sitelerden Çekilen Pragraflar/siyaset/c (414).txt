 RADİKAL- 
                CHP 
               Genel Başkanı Kemal Kılıçdaroğlu'nun hükümet kurma görevi yüzde 60'lık bloğundur sözlerine 
                MHP 
               lideri 
                Devlet Bahçeli 
               yanıt verdi. Bahçeli  Oranların toplamıyla hükümet kurulacaksa, ne ilkeye, ne ahlaka, ne de haysiyete ihtiyaç vardır. Yüzde 60 lık bloktan bahsediliyor. Bu bize göre boş laftır" dedi. MHP'ye yakınlığıyla bilinen Etikhaber'e konuşan MHP Genel Başkanı Devlet Bahçeli, genel seçim sonuçlarını ve koalisyon senaryolarını değerlendirdi. 
 MHP Genel Başkanı Devlet Bahçeli şunları söyledi:  
 YÜZDE 60 BOŞ LAF  
CHP Genel Başkanı Kemal Kılıçdaroğlu yüzde 60 lık bloktan bahsediliyor. Bu bize göre boş laftır. Oranların toplamıyla hükümet kurulacaksa, ne ilkeye, ne ahlaka, ne de haysiyete ihtiyaç vardır. Kundaktaki bebekleri kurşunlayan bir terör örgütünün siyasi kuryesiyle aynı blokta nasıl bulunuruz? CHP Genel Başkanı hadiseye çok yanlış taraftan bakmaktadır. CHP sözcüleri ezbere konuşmakta ve havanda su dövmektedir. Bizim HDP konusunda ikna edilmememiz olmayacak bir şeydir. CHP bu çerçevede fazlaca emek harcamasın. Türkiye ye de haksızlık ederler.  
 AZINLIK HÜKÜMETİ DOĞRU DEĞİL  
MHP, elbette Türkiye yi seçeneksiz bırakmaz, kriz pususuna yatanların ekmeğine yağ sürmez. Biz, önce söz, tutum ve politikaları birbirine benzeyen partilerin koalisyon kurmalarının daha doğru olacağına inanıyoruz. . Zorluk çıkarmak gibi bir niyetimiz yok. Süreci yokuşa sürelim de sorumluluktan kurtulalım diye bir arayışımız da olamaz. Eğer başaramazlar ise, ülkemizi seçeneksiz bırakmayız. Ve Türk milletini namerde muhtaç etmeyiz. Koalisyona gireriz değil, sadece konuşmaya başlarız. Azınlık hükümeti formülü sonuçsuzdur ve doğru değildir. HDP nin içinde yer alacağı veya destek vereceği her formül bizim dışımızda ve gündemimizde değildir.    
 
                AKP 
              'YE OY KAYBETTİRDİ   
Erdoğan milletimizden talep ettiği desteği alamadı. Türkiye tek adam sultasının kıyısından döndü. Türkiye yi şirket gibi yönetme arzusu sonuç vermedi. Seçim sonuçlarına baktığımızda, Erdoğan ın meydanlara çıkmasının AKP ye oy kaybettirdiği gerçeği çıkıyor. Bu tabloyu AKP nin Genel Başkanı iyi okumalı. Artık saray kamburundan kurtulup siyasi rüştünü ispat edecek cesaret ve dirayeti gösterebilmeli.  
  BUGÜN SEÇİM OLSA FAZLASINI ALIRIZ  
AKP den kopan büyük bir kitle MHP ye doğru akmaya ve kaymaya başlamıştır. Bugün seçim olsa alacağımız oy daha fazladır. 
 AKP İLE KOALİSYONU KONUŞABİLİRİZ AMA...  
Eğer ki, süreç ihaneti, yani çözüm süreci tamamen ortadan kalkar, 17-25 Aralık rüşvet ve yolsuzluk sürecinden hesap sorma iradesi gösterilir, Erdoğan da anayasal sınırlarına bir daha taşmamak üzere çekilirse AKP yle koalisyonu konuşabiliriz. Bunun için Twitter mesajımda demiştim ki; hesaplaşmadan helalleşme olmaz. Yine aynı görüşteyim, biz de değişen bir şey yok. Türkiye nin siyasi belirsizlik yaşamasını istemez ve dilemeyiz. Elimizi taşın altına koymaktan da çekinmeyiz. Ama önce AKP geçmişiyle yüzleşecek. 13 yıllık enkazın hesabını verecek. 7 Haziran öncesi meydanlarda neler söyledik neler. Şimdi bunları unutalım mı? 
 ERDOĞAN'IN KAFASINDA TEKRAR SEÇİM VAR  
Erdoğan ın çözümsüzlüğün zeminini oluşturup, sonra da muhalefeti suçlayarak Türkiye yi tekrar seçime götürmenin planlarını yaptığından kuşku duymuyorum. Ekonomideki muhtemel risk ve sorunların faturasını muhalefete yüklemek için yeni komplo planları yapılıyor. Sayın Davutoğlu artık sarayın yörüngesinden koparak bağımsız ve özerk bir alana gelmelidir. Siyasetini Erdoğan a endekslemekten vazgeçmelidir. Sayın Davutoğlu AKP nin Genel Başkanı olarak kendi gündem ve hedeflerini icra edecek kalite ve yeterliliği gösterebilecek donanıma sahiptir.    