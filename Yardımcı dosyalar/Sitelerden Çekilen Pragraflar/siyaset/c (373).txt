 RADİKAL -  Anayasaya göre 23 Haziran Salı günü saat 15.00 te Meclis Genel Kurulu toplanacak ve yeni milletvekilleri yemin edecekler. En yaşlı üye unvanıyla geçici başkan olan 
                CHP 
               Antalya Milletvekili Deniz Baykal, Genel Kurul da yemin edecek ilk isim olacak. Başkanlık Divanı nda Baykal a katip üye olarak 26 yaşında en genç parlamenter olan kadın milletvekillerinin eşlik etmesi bekleniyor.   
Hürriyet gazetesinden Nuray Babacan'ın haberine göre, yemin töreninin ardından Cumhurbaşkanı 
                Tayyip Erdoğan 
              , 
                Ak Parti 
               Genel Başkanı Ahmet Davutoğlu na hükümeti kurma görevi verecek. Erdoğan ın hükümet kurma görevini 28 Haziran da yapılacak Meclis Başkanlığı seçimi ve asıl Başkanlık Divanı nın oluşmasından sonra yapacağı iddia edilmişti. Anayasaya göre, Erdoğan ın bu süreci beklemesi gerekmiyor.  
 GÖREVİ HEMEN VERECEK  
Önceki gün Saray da yapılan 
                güvenlik 
               toplantısı sırasında Erdoğan ın Davutoğlu nu görevlendirmek için ayın sonunu beklemeyeceğini söylediği bildirildi. Meclis Başkanının seçiminden sonra başlayan hükümet kurmak için geçerli 45 günlük süre de böylece 5 gün daha uzatılmış olacak. Bununla eşzamanlı olarak Meclis Başkanlığı için 5 günlük adaylık süreci başlayacak. TBMM İçtüzüğü ne göre bu süre kısaltılamıyor. 
Başkan adayları, 27 Haziran Cumartesi gecesine kadar başvurularını yapacaklar. Bu 5 günlük sürede, olası koalisyonla ilgili perde arkasında veya kamuoyu önünde yapılacak uzlaşma arayışları da, Meclis başkanının kim olacağını belirleyecek. Bu sürede koalisyon hükümeti henüz kurulmamış olsa bile kapalı kapılar ardında üzerinde mutabık kalınan isim, koalisyon ortaklığının da ilk işareti sayılacak. Teamüle göre, koalisyondaki büyük parti başbakanlığı alırsa, Meclis Başkanlığı da diğer partiye veriliyor. Meclis Başkanlığı için başvuru tarihinden sonraki 5 gün içinde dört tur oylama yapılacak. Tüm oylamaların aynı güne alınma olanağı bulunduğu gibi pazarlıklara bağlı olarak ayrı günlerde de yapılabiliyor. 
   