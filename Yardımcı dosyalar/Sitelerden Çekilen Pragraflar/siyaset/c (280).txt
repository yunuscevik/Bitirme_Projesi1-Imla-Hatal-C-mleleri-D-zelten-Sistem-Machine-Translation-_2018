			 Saliha ÇOLAK  / HT GAZETE  
TBMM ’nin 25. dönem çalışmaları, yarın yapılacak yemin töreniyle başlayacak. Oturumu en yaşlı üye sıfatıyla CHP Antalya Milletvekili Deniz Baykal yönetecek. Terör örgütü PKK’nın lideri Abdullah Öcalan’ın yeğeni HDP Milletvekili Dilek Öcalan  da Başkanlık Divanı ’nda görev yapacak. 
Baykal, görevi eski başkan Cemil Çiçek’ten devraldıktan sonra saat 14.00’te Atatürk Anıtı’na çelenk koyacak ve ardından saat 15.00’te özel oturumu yönetecek. 77 yaşındaki Baykal, TBMM’nin diktirdiği frakla kürsüdeki yerini alacak. Baykal Meclis Başkanı seçilmese de ölçüler üzerine göre alındığı için frak kendisinde kalacak. Meclis, tek kullanım için pahalı olduğu eleştirilerine karşın, Baykal’ın frağını bin 100 TL’ye erkek giyiminin öncü markalarından birine diktirdi. 


	
		
			
				 
				13 BİN LİRALIK FRAK! 
				 
			 
		