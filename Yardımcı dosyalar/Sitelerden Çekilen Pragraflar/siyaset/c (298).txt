			 HABERTÜRK- ANKARA  
Meclis Başkanlığı  için CHP’de Haluk Koç, Engin Altay ve İlhan Kesici’nin isimleri öne çıktı. Bir gazeteye konuşan Kılıçdaroğlu , Cumhurbaşkanı Erdoğan ile Baykal arasındaki görüşmeye ilişkin ise “Sayın Baykal, televizyona yaptığı açıklamanın biraz daha ayrıntılısını bana anlattı. 
Bilgim dahilindeydi görüşme. Baykal gitmeye niyetliydi. Ben ‘Sakın kaçak sarayda olmasın’ ve ‘Koalisyon konusu olmasın’ dedim. Ama içeride koalisyon da görüşülmüş. Sayın Deniz Baykal ’ın o gece bana neden ulaşamadığını ise ben de anlamadım. Tam tersine o gece saat 24.00’ten sonra da ayaktaydım ve uyumuyordum” dedi. 
 BAYKAL: TEK KELİME GEÇMEDİ  
Baykal’ın yakın çevresine, Cumhurbaşkanı ile görüşmesinde hükümet modelinin konuşulmadığını belirttiği ve “Bana yönelik hiçbir özel öneri olmadı. Olası hükümet seçenekleri konusunda beni de içerisine sokacak herhangi bir model önerisine ilişkin tek kelime geçmemiştir. Bu spekülasyonların aslı yoktur. Bu spekülasyonların yapılması çok acıdır” dediği öğrenildi. 			
				
					