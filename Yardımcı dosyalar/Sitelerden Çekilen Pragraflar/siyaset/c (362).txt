 RADİKAL -
                MHP 
               Genel Başkanı Devlet Bahçeli, "Hükümeti birlikte kuralım, Bahçeli Başbakan olsun" çağrısı yapan 
                CHP 
               lideri Kemal Kılıçdaroğlu'na sert yanıt verdi. Twitter hesabından yaptığı açıklamada, Kılıçdaroğlu'na 'koltuk tedarikçisi' diyen Bahçeli, şunları yazdı: 
"11 ayın sultanı Mübarek Ramazan ayına kavuşmanın manevi haz ve bereketini doyasıya yaşıyoruz. Allah tan niyazım dualarınızın kabul olmasıdır. Aziz milletimin ve Türk-İslam âleminin Ramazan ını kutluyor, bu kutlu ayın yeni bir dirilişe, yeniden toparlanışa vesile olmasını diliyorum. Ayrıca tüm babaların Babalar Günü nü tebrik ediyor, sevgi ve saygılarımı sunuyorum. 
Oruç bir ibadet olduğu kadar manevi bir terbiye, insani ve vicdani bir uyanma halidir. Oruç rahmet ve merhamet kapısının anahtarıdır. Sadece yemeyerek, içmeyerek Oruç tutmuş sayılmayız. Boğazın sabrına, nefsin ıslahına dilin ve kalbin refakatini de sağlamalıyız. Yusuf Has Hacip demiş ki;  İnsan yiyecek bulamaz, bütün nimetleri olursa tamam; ömür tükenir, oluncaya kadar bütün nimetler tamam.  Oruç kilitlenmiş zihinlerin devası, betonlaşan vicdanların ilacı, kararan akılların panzehri, puslu gönüllerin sıcacık umut ışığıdır. Bu ayda, darda kalanları hatırlayalım, zorda bulunanlara el uzatalım. Dayanışma ve yardımlaşmanın mükafatıyla kardeşliğimizi güçlendirelim. Bu yılın Ramazan ayı teması;  Vakit iyilik vakti, bu Ramazan ve her zaman&hellip;  şeklinde belirlenmesi olumlu ve umut verici bir gelişmedir. 
