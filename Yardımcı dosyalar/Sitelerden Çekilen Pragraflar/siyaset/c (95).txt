

  
    
      
       
     
	MHP'den Uşak  Milletvekili seçilen eski Merkez Bankası  Başkanı Durmuş Yılmaz , dün Meclis 'e giderek işlemlerini yaptırdı. Yılmaz, 90 TL tutarındaki altın kaplamalı TBMM  rozetini ise satın almadı.  
	 
	Rozeti satın almamasıyla ilgili olarak konuşan Yılmaz, "Rozetli de olur rozetsiz de olur. Önemli olan vereceğiniz katkıdır" dedi. Bunun ardından Durmuş Yılmaz'ın emekli olduğunda Merkez Bankası Vakfı'ndan 30 bin TL emekli maaşı  ve de 2 milyon TL emekli ikramiyesi aldığı iddia edildi. 
	 
	Bu iddialara Twitter  üzerinden cevap veren Yılmaz, şunları yazdı: "Yalancılar, TCMB Vakfından ne 30.000 TL emekli maaşı, ne de 2.000.000 TL ikramiye  aldım. TCMB Vakfından aldığım Maaş 3.600 küsür TL'dir, TC Ziraat Bankası  Yenimahalle  Şubesindeki hesabıma yatmaktadır, isteyen kontrol edebilir. Allah'tan  korkmayan utanmazlar, ispat ederseniz bütün servetimi size bağışlayacağım, ispat edemezseniz benim kul hakkımı nasıl ödeyeceksiniz? Biraz vicdan, biraz utanma lütfen." 
	 
	  
  
 
