			Belediye Başkanı DBP'li Sırrı Sakık , tören alanındaki panolarda sadece Ağrı Valiliği ve SERKA'nın tanıtım logo sunun yer almasına tepki gösterdi. 
 
Kürsüye çıkan Sakık, projeye belediyenin de katkı sağladığını söyledi. Sakık, Ama yok hükmünde sayılmak insanların en çok tepki gösterdiği olaylardan biridir. Bakın logolarda Ağrı Belediyesi yok. Zaten bütün kavgalarda bu topraklarda yok hükmünde saydığınız için olur. Bizi yok hükmünde kimsenin saymasına müsaade etmeyiz. Burada emeğimiz, çabamız var diye konuştu. 
 
Vali Musa Işın  ise kürsüde yaptığı konuşmada, Ben şimdi kalkıp da burada aynı tonla, aynı üslupla size cevap verirsem burada hepimizin vücut kimyası bozulur. Eğer barış istiyorsak önce dağdaki insanların silahlarını bırakması lazım. Dağda silahlı insanlar olduğu sürece biz barıştan bahsedemeyiz bende bunu söylemek zorundayım. Çok özür diliyorum hepinizden, benim gerçekten vücut kimyam bozuldu. Titriyorum şuanda, buna gerek yoktu dedi. 
 DHA  			
				
					