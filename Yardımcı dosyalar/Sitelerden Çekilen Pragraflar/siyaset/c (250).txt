
	Meclis’e gelerek mazbatasını teslim ettikten sonra parmak izi veren ve rozetini takan AK Parti İstanbul Milletvekili Berat Albayrak, gazetecilerin sorularına cevap verdi. 

	AK Parti’nin Türkiye’nin teminatı olmaya devam edeceğini söyleyen Berat Albayrak, “Ülkemiz ve milletimiz için hayırlı olsun. Demokratik açıdan katılımın çok olduğu hayırlı bir seçim oldu. Meclis açıldıktan sonra da ülkenin demokratik gelişimi açısından hayırlı gelişmeler olacağını düşünüyorum. Önümüzdeki dönem hayırlı ve güzel gelişmelere gebe. AK Parti bu ülkenin teminatı olmaya devam edecektir” dedi. 

	Ahmet Sever’in kitabının sorulması üzerine Albayrak, “Ne okudum, ne baktım. Çok ehemmiyeti olduğunu düşünmüyorum. Ahmet Sever diye bahsettiğimiz şahsın kim olduğuna, geçmişine bakmak lazım. Çalıştığı medya grubu, geçmiş ilişkileri bize yol gösterir. Benim için kıymeti olmayan bir kitaptır” açıklamasında bulundu. 
