 
							
							
												
						 YAKLAŞIK 90 yıl önce Adanada kurulan tarım işletmesi Doğru Tarım, üç kuşaktır ailenin kontrolünde büyümeye devam ediyor. 90 yıl önce Müslüm Doğru tarafından kurulan işletmenin başında artık Mutlu Doğru bulunuyor. İstanbul Üniversitesi İngilizce İktisat bölümünü bitirdikten sonra, University of San Diego Californiada işletme ve uluslararası pazarlama masterı yapan Doğru, 1996 yılından bu yana aile işletmeleri olan Doğru Tarımda çalışıyor. Türkiyenin ilk sivil toplum kuruluşu Adana Çiftçiler Birliğinde de 2. başkan olarak görev yapan Mutlu Doğrudan işletmelerinin hikayesini dinliyoruz: Bu işletme 90 yıl önce dedem Müslüm Doğru tarafından kuruldu. Dedemiz zamanında aynı topraklarda o zaman ki şartlarda sadece buğday, pamuk ve çeltik ekilebilirken, babamın tarlalara yapmış olduğu alt yapı ve tesviye yatırımları ile şu anda mısır, pamuk, soya, narenciye, nar, nektarin ve yonca gibi ürünler yetiştirilebiliyor. Ürün yelpazemizi genişlettik. 2011 yılında süt ve besi  hayvancılığı alanında yapmış olduğumuz 1.000 başlık yatırım ile yetiştirilen ürünlerde daha çok yem bitkilerine yöneldik. İşletmemiz, tarımsal üretimde yeni yatırımlarla gelişerek ve en son teknolojiyi kullanarak sürekliliğin sağlanması yolunda Türkiyedeki güzel örneklerden bir tanesi.    OTOMATİK ÜRETİM  Teknolojinin verime ve maliyete çok büyük katkısı olacağı inancıyla tarım ve hayvancılık konusundaki yenilikleri ve yeni teknolojileri takip ettiklerinin altını çizen Mutlu Doğru, Hayvancılık işletmemizde dünyanın en modern işletmelerinde görebileceğiniz tüm makine ve ekipmanları var. Buzağılarımız boyunlarındaki vericiler sayesinde kendi kendilerine besleniyor. Yemlerimiz ineklerin önüne Türkiyede ilk kez çiftliğimizde kullanılan robotla itiliyor. 800 dekar yoncamız sadece 1 kişinin kontrolünde 17 saatte pivot sistemle otomatik sulanıyor. İneklerimiz sıcak günlerde sağım sonrası mini spring sistemle otomatik olarak 1 dakika ıslatılıp daha sonra çalışan dev fanlarla 6 dakika boyunca serinletiliyor. Ayrıca doğum yapan ineklerimizin adımları boyunlarındaki verici ile sayılarak bilgisayara aktarılıyor dedi.    TARIM FİNANSMAN DESTEĞİ ALDIK  Bu gibi son teknolojilerin kullanılmasının insan hatasını azalttığına değinen Mutlu Doğru, böylelikle verimliliklerini de karlılıklarını da arttırdıklarını söyledi. Teknoloji  kullanımı konusunda bankaların tarım sektörüne sağlamış oldukları uzun vadeli krediler ve leasing imkanlarından faydalandıklarını söyleyen Mutlu Doğru, Çünkü bu gibi makine ve ekipmanların yatırım maliyetleri yüksek ve geri dönüşleri zaman alıyor. Ancak finans  kurumlarının sağlamış olduğu kredi  ve leasing ile yatırımcılar bu teknolojileri kullanabiliyor dedi. Doğru, işletmelerinde 1 sorumlu veteriner hekim, 1 zooloji mühendisi, 2 veteriner teknisyen, 3 idari personel, 16 hayvancılık bölümü işçisi ve 10 tarım bölümü işçisi olmak üzere toplam 33 kişi çalıştığını ifade etti.      							
						
							
						
						
							