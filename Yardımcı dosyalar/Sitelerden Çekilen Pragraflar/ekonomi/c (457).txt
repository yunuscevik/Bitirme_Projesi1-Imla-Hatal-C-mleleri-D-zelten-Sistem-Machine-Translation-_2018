
	AB (28) ve EFTA ülkeleri toplamına göre otomobil pazarı 2015 yılı Ocak-Mayıs döneminde 2014 yılı aynı dönemine göre yüzde 6,7 arttı ve toplam 6 milyon 439 adet seviyesinde pazara ulaşıldı. 2014 yılı aynı dönemde ise 5 milyon 621 bin 71 adet satış gerçekleşmişti. AB (28) ve EFTA ülkeleri toplamına göre 2015 yılı Ocak-Mayıs döneminde geçen yılın aynı dönemine göre sırasıyla en fazla düşüş yüzde 7 ile Lüksemburg’da, ardından yüzde 4,6 ile Avusturya’da, yüzde 3,7 ile Finlandiya’da ve yüzde 3 ile Estonya’da görüldü. Daralma yaşayan diğer ülkeler ise; Belçika, Polonya, Norveç, Hollanda ve Hırvatistan oldu. 

	2015 yılı Ocak-Mayıs döneminde geçen yılın aynı dönemine göre satışlarını en çok artıran ilk üç pazar ise sırasıyla; İzlanda yüzde 40,7, Portekiz yüzde 32,5 ve İspanya yüzde 26,4 oranıyla yer aldı. 
	AB (28) ve EFTA ülkeleri toplamına göre otomobil pazarı 2015 yılı Mayıs ayında 2014 yılı aynı ayına göre yüzde 1,4 arttı ve toplam 1 milyon 151 bin 965 adet seviyesinde pazar gerçekleşti. 2014 yılı Mart ayında ise 1 milyon 35 bin 572 adet satış gerçekleşmişti. 

	AB (28) ve EFTA ülkeleri toplamına göre 2015 yılı Mayıs ayında geçen yılın aynı ayına göre en çok daralma yüzde 18,6 Lüksemburg, yüzde 14,1 Estonya,yüzde 9,9 Finlandiya ve yüzde 9,4 Hollanda ile görülürken, Almanya, Belçika, Fransa, Norveç, Avusturya ve Romanya’da da küçülme yaşandı. 2015 yılı Mayıs ayında geçen yılın aynı ayına göre satışlarını en çok artıran ilk üç pazar sırasıyla; Portekiz yüzde 33,1, Yunanistan yüzde 21,6 ve İzlanda yüzde 21,3 oranıyla yer aldı. 
	2015 yılı Ocak-Mayıs döneminde Türkiye yüzde 45,7 artışla Avrupa otomobil satışları sıralamasında 6. oldu.  
