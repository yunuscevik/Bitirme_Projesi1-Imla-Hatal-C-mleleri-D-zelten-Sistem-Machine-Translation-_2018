 RADİKAL -  Tek 
                parti 
               iktidarını bitiren seçimlerin ardından güne yüzde 8.15 gibi sert düşüşle başlayan Borsa 
                    İstanbul 
                  'da hisseleri en çok düşen şirketlerin arasında toplumsal olaylara müdahale aracı (TOMA) üreticisi Katmerciler de bulunuyor. 
Hükümetin geçen yılın son çeyreğinde verdiği toplam 25 milyon euroluk TOMA siparişleriyle büyük ölçüde artan Katmerciler hisseleri günün ilk seansında yüzde 10 düştü. 
Emniyet Genel Müdürlüğü ile geçen Kasım ayında 11.78 milyon euro karşılığında 50 adet TOMA için anlaşma imzalayan Katmerciler Araç Üstü Ekipman şirketinin hisseleri, eksiden artıya geçerek hızlı yükselmişti. 
Katmerciler, Ekim ayında da Emniyet Genel Müdürlüğü ile 65 adet için 13.68 milyon euroluk sözleşme imzalamıştı. 
                    İzmir 
                   merkezli araç üstü ekipman üreticisi Katmerciler 1985 yılında kuruldu. Şirket TOMA'lar ile birlikte 30 tür araç üretiyor. 
Şirketin 2013 faaliyet raporunda "Yasal Kayıtlara göre hazırlanmış mali tablolarda 9.49 milyon 
                lira 
               dönem zararı mevcuttur" denildi. (DHA)  