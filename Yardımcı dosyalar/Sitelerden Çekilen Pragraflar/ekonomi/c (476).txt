
	Türk Hava Yolları, Ocak-Mayıs 2015 dönemine ilişkin trafik sonuçlarını açıkladı. Ocak-Mayıs 2014 döneminde 21,4 milyon olan toplam yolcu sayısı, 2015 yılının aynı döneminde yüzde 8,7 artışla 23,2 milyona ulaştı. Yolcu sayısındaki artış iç hatlarda yüzde 10,5, dış hatlarda yüzde 7,4 oranında oldu. 

	Dış Hatlar Business/Comfort Class yolcu sayısı ve Dıştan Dışa Transfer Yolcu sayılarında da Ocak-Mayıs 2014 dönemine kıyasla yüzde 3,7 ve yüzde 11,4 artış sağlandı. 

	Yolcu doluluk oranı 1,0 puanlık düşüş ile yüzde 77,6 olarak gerçekleşti. Toplam Arz Edilen Koltuk Km (AKK), Ocak-Mayıs 2014 döneminde 52,5 milyar iken, 2015 yılının aynı döneminde yüzde 10,2 artarak 57,9 milyara ulaştı. AKK artışı iç hat uçuşlarda yüzde 5,8, dış hat uçuşlarda yüzde 10,8 oranında oldu. 
	Ücretli Yolcu Km (ÜYK), Ocak-Mayıs 2014 döneminde 41,3 milyar iken, 2015 yılının aynı döneminde yüzde 8,8 artarak 44,9 milyara ulaştı. ÜYK artışı iç hat uçuşlarda yüzde 9,0, dış hat uçuşlarda ise yüzde 8,7 oranında oldu. 
	Yolcu uçakları Konma Sayısı, Ocak-Mayıs 2014 döneminde 163 bin 998 iken, 2015 yılının aynı döneminde yüzde 6,0 artışla 173 bin 789'a yükseldi. 

	Taşınan Kargo-Posta, Ocak-Mayıs 2014 döneminde 271 bin 165 ton iken, 2015 yılının aynı döneminde yüzde 4,8 artışla 284 bin 198 ton'a yükseldi. 

	2014 Mayıs ayı sonunda toplam uçulan şehir sayısı 251 iken 2015 Mayıs ayı sonunda 274 oldu. İç hat şehir sayısı 43'den 48'e, dış hat şehir sayısı ise 208'den 226'ya yükseldi. 

	2014 Mayıs ayı sonunda mevcut uçak sayısı 250 iken 2015 Mayıs ayı sonunda 277 oldu. Geniş gövde yolcu uçak sayısı 47'den 64'e, dar gövde yolcu uçak sayısı ise 194'den 203'e yükseldi. Kargo uçak sayısı 9'dan 10'a yükseldi.  
