 
							
							
												
						 3.41 milyar dolar  olarak gerçekleşen cari açığa ilişkin merkez bankası nın açıklamasında, Ödemeler dengesi tablosundaki dış ticaret açığının bir önceki yılın aynı ayına göre 2.25 milyar dolar azalarak 3.33 milyar dolara düşmesine rağmen, birincil gelir dengesi kalemi altında kâr transferlerini içeren doğrudan yatırım giderlerinin 595 milyon dolar artarak 892 milyon dolara yükselmesi, söz konusu aya göre cari açığın daha fazla düşmesini engelleyen en önemli unsur olmuştur denildi. Turkcell, 2010-2014 yılları için 3.93 milyar liralık temettünün ödemesini 6 Nisana kadar gerçekleştirmişti.   Merkez Bankası verilerine göre, cari işlemler açığı ocak-nisan döneminde geçen yılın aynı dönemine göre, yüzde 13.44 azalarak 14.47 milyar dolar olurken, 12 aylık cari işlemler açığı 45.78 milyar dolardan 44.26 milyar dolara geriledi. Verilere göre, parasal olmayan altın  kalemi altında, bir önceki yılın nisan ayında 307 milyon dolar net altın ithalatı olurken, bu yılın aynı ayında 1.18 milyar dolar net ihracat gerçekleşti. Petrol fiyatlarındaki düşüşün Türkiyenin enerji maliyetlerini azaltmasıyla cari açığın önümüzdeki dönemde de düşüşünü sürdürmesi bekleniyor.     							
						
							
						
						
							