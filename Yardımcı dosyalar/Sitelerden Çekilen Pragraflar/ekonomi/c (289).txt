 
							
							
						
						
						 Bakanlıktan yapılan açıklamaya göre, süt ve süt ürünleri üreten iş yerlerinin Türk gıda mevzuatına uygunluğunu tespit etmek amacıyla yapılan denetim ve kontroller devam ediyor. Bu çerçevede, 1 Ocak-19 Ağustos 2014 tarihleri arasında süt ve süt ürünleri üreten işletmelerde 7 bin 390 resmi kontrol gerçekleştirildi. Denetimlerde, mevzuata aykırılıktan 246 işletmeye idari para cezası uygulanırken, 2 işletme hakkında da savcılığa suç duyurusunda bulunuldu.  Açıklamada, gıda denetim ve kontrollerinin, uygun sıklıkta ve gıda maddesinin taşıdığı riskle orantılı olarak yapıldığı; riske dayalı denetim sisteminde, işletmenin hijyen durumunun, önceki kontrollerden edinilen bilgi ve deneyimler ile gıda işletmelerinin uyguladıkları otokontrol sonuçlarının da göz önünde bulundurulduğu kaydedildi.  
							
						
							
						
						
							