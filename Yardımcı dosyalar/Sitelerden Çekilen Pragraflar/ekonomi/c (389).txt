
	İngiltere merkezli marka değerlendirme kuruluşu Brand Finance, iş dünyasının merakla beklediği "Türkiye'nin En Değerli Markaları Raporu"nu açıkladı. Listede yer alan iki teknoloji perakende şirketinden biri olan Bimeks'in sıralamadaki yeri, geçen yıla göre 14 basamak birden yükseldi. Araştırmaya göre, Türkiye'nin en değerli 53'üncü markası olan Bimeks'in marka derecesi de A+ olarak revize edildi. Bimeks, 2014 yılına göre marka değerini yüzde 62 artırmış oldu. 

	Geçen yılki raporda da Bimeks, bir önceki yıla göre listede 11 puan yükselmiş, Türkiye'nin en değerli 67'nci markası olmuştu. Şirketin yaptığı Electroworld ve Darty satınalmaları, çoklukanal (omnichannel) stratejisini etkin biçimde uygulaması ve iş süreçleri optimizasyonu ile verimlilik üzerine uyguladığı strateji, marka değerinin sürdürülebilir artışını destekleyici unsurlar olarak ön plana çıkıyor. Geçen hafta da Japon kredi derecelendirme kuruluşu JCR, Bimeks’in notunu “yüksek seviyede yatırım yapılabilir şirket” olarak teyid etmişti.  
