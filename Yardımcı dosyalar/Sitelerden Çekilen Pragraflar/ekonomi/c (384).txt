
	Türkiye Bankalar Birliği Risk Merkezi, Negatif Nitelikli Bireysel Kredi ve Kredi Kartı Nisan 2015 Raporu’nu yayınlandı. Rapora göre, yılın ilk dört ayında bireysel kredi veya bireysel kredi kartı borcundan dolayı yasal takibe girenlerin sayısı 510 bin kişiye yükseldi. 

	Aynı yıl içinde birden fazla kaydı bulunan kişilerin tekilleştirilerek sayılmasıyla hazırlanan veriler; 2015’in ilk dört ayında, bireysel kredi borcundan dolayı yasal takibe alınan kişi sayısının, geçen yılın ilk dört ayına göre yüzde 5 oranında artarak, 234 bin kişiye yükseldiğini gösterdi. Öte yandan, bireysel kredi kartı borcundan dolayı yasal takibe intikal etmiş kişi sayısı aynı dönemde, bir önceki yıla göre yüzde 17 oranında artarak 390 bin kişiye yükseldi. 

	Bireysel kredi veya bireysel kredi kartı borcundan dolayı yasal takibe intikal etmiş toplam kişi sayısı ise 2015 yılının ilk dört ayında, geçen yılın aynı dönemine göre yüzde 12 oranında artarak 510 bin kişi oldu. 
