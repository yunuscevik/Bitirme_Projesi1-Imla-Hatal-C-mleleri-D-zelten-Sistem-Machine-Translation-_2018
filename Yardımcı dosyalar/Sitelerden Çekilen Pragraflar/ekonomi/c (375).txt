

  
    
      
       
     
	İngiltere’deki Finansal Yönetim Otoritesi (FCA), ülkenin önde gelen bankalarından Lyods Banking Group’a müşterilerinden gelen şikayetler doğrultusunda 117 milyon sterlin  para  cezası verilmesini kararlaştırdı. 

	FCA’dan yapılan açıklamada, para cezasına gerekçe olarak bankanın müşterilerinin ödeme koruma sigortası (PPI) işlemlerindeki kötü yönetim gösterildi. Bankanın Mart 2012  ve Mayıs 2013  tarihleri arasında yaklaşık 2,3 milyon PPI işlemine ilişkin müşterilerinden şikayet aldığını ve bu şikayetlerin yüzde  37’sini reddettiği belirtildi.  

	Regülatörden yapılan açıklamada, "Çok ciddi bir oranda müşterilerin şikayetleri haksız bir şekilde reddedilmiştir" denildi. Geçen hafta FCA, benzer gerekçelerle Cydesdale Bank’a da 20,7 milyon sterlin para cezası vermişti. İngiliz Hükümeti hafta başında, Lyods hisselerindeki yüzde 19’luk devlet payının da 12 ay içerisinde satışa çıkarılmasının planlandığını açıklamıştı. 

	 AA 
	  
  
 
