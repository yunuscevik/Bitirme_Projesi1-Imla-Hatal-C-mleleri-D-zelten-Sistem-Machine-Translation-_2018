 
							
							
						
						
						 Ankara  Cumhuriyet Savcı Cevat İşlekin geçtiğimiz 23 Ekimde hazırladığı iddianame Ankara 1. Ağır Ceza Mahkemesine sunuldu.    INTERPOL DE DEVREYE GİRDİ   Savcılık iddianamesine göre, soruşturma, 2011 yılı sonunda Emniyet Genel Müdürlüğü Kaçakçılık ve Organize Suçlarlar Mücadele Daire Başkanlığına gönderilen bir ihbar mektubu sonrası başlatıldı. Savcılığın talimatı sonrası soruşturma derinleştirildi. Almanya Gümrük İdaresi ZKA ve Interpol ile yapılan işbirliği sonrası, kaçakçılığın boyutu ve yöntemleri de ortaya çıkarıldı. Buna göre, Ankara ve İstanbul da kurulu galeriler, Almanyadaki galerilerden BMW, Mercedes, Audi, Porsche gibi lüks otomobil satın aldı. Söz konusu firmaların 2000 yılından bu yana aynı işi yaptıkları anlaşıldı. Yapılan araştırmalara göre ithalatın yapıldığı yurtdışındaki galerilerin sahipleri de Türklerden oluşuyordu.     Fotoğraflar: Fevzi Kızılkoyun/Hürriyet /ANKARA    ÇİFTE FATURA KULLANILDI  Bu otomobiller Türkiyede 0 kilometre olarak satıldı. Ancak söz konusu otomobillerin tamamına yakının daha önce Almanyada trafiğe çıktığı belirlendi. Interpolün yaptığı araştırmaya göre ise sorgulaması yapılan otomobillerden 5i çalıntı çıktı. Bir başka ifade ile Almanyada çalıntı kaydı bulunan otomobil Türkiyede 0 kilometre olarak satıldı. İthal edilen otomobiller için doğrama fatura olarak tabir edilen çifte fatura kesildi. Alman Gümrüğüne her iki fatura da ibraz edilirken, Türk Gümrüğüne düşük olan fatura beyan edildi. Böylece düşük KDV ve ÖTV ödendi. İthalat işlemi yapılan otomobillerin kilometreleri sıfırlandı, uygunluk belgesi için TSE adına sahte evraklar hazırlandı  ve otomobillerin satışı yapıldı.   600 MİLYAR LİRALIK ARACA 200 MİLYAR LİRALIK FATURA        SENDİKA BAŞKANINA DA SATTILAR  Soruşturma sonrası 5 firmanın 280 lüks otomobilin ithalatını gerçekleştirdikleri anlaşıldı. Söz konusu otomobillerden 154üne el konuldu. İşadamı, öğretim üyesi, siyasetçi ve doktorların da aralarında olduğu onlarca kişiye satılan otomobiller nedeni ile 183 kişinin adı da müşteki olarak iddianamede yer aldı. Türkiye Haber İş Sendikası Genel Başkan Veli Solak da söz konusu kaçak otomobillerden satın alanlardan. Solak, Hürriyetin sorusu üzerine yaptığı açıklamada, kendisinin de mağdur olduğunu, aracını 6 ay önce emniyete teslim ettiğini ifade etti. Solak, zararının karşılanması amacı ile olayda sorumluluğu bulunan üç bakanlığın dışında, otomobili satan Z Otomotiv ve Motorlu Araçlar şirketine karşı dava açtığını söyledi.      GENPOWER'DAN AÇIKLAMA: "Haberinize esas olan ve henüz yargılama sürecinde bulunan olay, haberinizde de belirttiğiniz üzere Z Otomotiv Motorlu Araçlar Ticareti A. Ş. ticaret ünvanlı şirket tarafından yapıldığı iddia edilen otomobil satışlarına ilişkindir. Müvekkilim Genpower Jeneratör San. ve Tic. A. Ş. ile Z Otomotiv Motorlu Araçlar Ticareti A. Ş. ünvanlı şirket arasında hiçbir hukuki, idari, mali veya ticari herhangi bir bağlantı yoktur. Birbirinden tamamen bağımsız tüzel kişilerdir. Hal böyle iken, kaçakçılık ile ilgili bir haberi konu ettiğiniz bir içerikte, müvekkil şirketin adına hukuka aykırı şekilde yer vermeniz şirketimiz ticari itibar ve markasına zarar vermiştir. Ayrıca, müvekkilim Yönetim Kurulu Başkanı olan ve müvekkilim olan Müjdat Uslu"nun ismini de , henüz yargılama aşamasında olan ve kesin yargı hükmü olmayan bir konuda hapis cezası ile cezalandırılmış algısı yaratacak şekilde konu etmiş bulunmaktasınız .      SAVCI BİN 410 YIL HAPİS İSTEDİ  İddianame göre Şaban Altan ve Harun Altan suç örgütünün lideri konumunda. Z Otomotiv ve Motorlu Araçlar Ticaret A.Ş, ADZ Otomotiv İnşaat, İCS Otomotiv, Alkar Otomotiv, İnter Otomotiv isimli galerilerin sahipleri Sinan Aykut Helvacıoğlu, İbrahim Cenk Sayar, Ali İhsan Aşur, Levent Yücel, Ünal Kökten ile Genpower Jeneratör Yönetim Kurulu Başkanı Müjdat Uslunun adı sanıklar arasında yer alıyor. Nitelikli dolandırıcılık, resmi belgede sahtecilik ve kaçakçılık yapmakla suçlanan sanıklar 313 yıldan bin 410 yıla varan sürelerde hapis istemi ile yargılanacak. Geçtiğimiz nisan ayı sonunda yapılan operasyon sonrası sanıklardan bazıları bir süre tutuklu kalmıştı.   YENİ EL KOYMALAR GELEBİLİR    Avukat Ersoy Akdemir, bu dosyada tedbir kararı konulan otomobillerin dava sonuna kadar alınamayabileceğini ifade etti. Av. Akdemir, yeni bir takım otomobiller için de el koyma kararlarının çıkabileceğini kaydetti. Av. Akdemir, benzer sorunlar ile karşı karşıya olan kişilerin, zaman geçirmeden otomobili satın aldıkları şirkete karşı alacak davası açması gerektiği uyarısında bulundu.      HER BİR SUÇA AYRI CEZA    Av. Kemal Özdemir ise, istenen cezanın yüksekliği konusunda şu yorumda bulundu: Türk Ceza Adalet Sistemi'nde cezaların infazında toplanma prensibi uygulanır. Her bir suçun cezası birbirinden bağımsız infaz edilir. Ancak, infazını iyi halli geçiren hükümlüler belli bir süre sonra şartlı salıvermeden yararlandırılır. Bu örnekteki şahıslar söz konusu yüksek süreli cezaları alsalar dahi infazlarını iyi halli geçirdikleri takdirde 32 yıl sonra şartlı olarak serbest bırakılırlar.           dgokce@hurriyet.com.tr      
							
						
							
						
						
							