 
							
							
												
						 TÜRKİYEnin bölgesel konumu yabancı doğrudan yatırımları çekmeye devam ediyor. Filistin asıllı ABDli sanayici Farouk Shami, Teksas, Güney Kore ve Çindeki üretim gücüne Türkiyede de bir fabrika yatırımı ekleme kararı aldı. İpek özlü saç ve cilt bakım ürünleriyle, profesyonel saç şekillendirme makinelerinde küresel üretici olan Farouk Shami, 50 yıl önce ABDye okumak için gittiğini ve öğernciyken kuaförlük yapmaya başladığını belirtiyor. Bir süre sonra amonyaksız saç boyaları, ipek özlü saç ve cilt bakım ürünleri üretmeye başladığını anlatan Shami şöyle anlatıyor öyküsünü:    CEBİMDE 71 DOLAR  VARDI  ABDye sosyoloji okumak için 50 yıl önce gittim. Okuyabilmek için çalışmam gerekiyordu ve kuaförlüğe merak sardım ama bir süre sonra bu benim esas işim oldu. Üniversiteyi bıraktım. Ailem kuaförlük yapmama karşı çıktı ve beni Filistine geri çağırdı. Ramallaha döndüm. O sıralarda 1967 Arap İsrail savaşı başladı. Ben de tekrar ABDye döndüm.  1970de Lousianada kendi kuaför salonumu açtım. Saç boyamada çok iyiydim. Öyle ki 1983te ABDde saç boyama şampiyonu bile oldum.    AMONYAKSIZ SAÇ BOYASI  1984te saç boyalarına karşı allerjim ortaya çıktı. Doktorlar ya bu işi bırakacaksın ya da erken öleceksin dediler. Çok üzüldüm ve bir süre ne yapacağımı düşündüm. Sonra araştırmaya başladım. Amonyaksız saç boyası yapılabilir mi? Çünkü amoyaka allerjim vardı. Dünyadaki ilk amonyaksız saç boyasını ürettim. Sadece kendi salonumda müşterilerime uygulamaya başladım. Bir süre sonra öğrendim ki bir çok kuaför saç boyasındaki kimyasallardan dolayı ciddi sağlık  sorunu yaşıyormuş. Ben de kimya ve biyoloji öğrenerek başka bir kariyere yelken açtım. Bu aşamadan sonra hem müşterileri hem kuaförleri düşünerek saç bakım ürünleri üretmeyi planladım. Bu ilk ürün kuaförler arasında büyük rağbet gördü.    İPEKTEKİ MUCİZEYİ KEŞFETTİM  İkinci patentli üretimim ipek hammaddesini saç boyasına sokmak oldu. Bütün kimyasal işlemler saçı çok hasara uğratıyordu. Saç, 19 amünoasitten oluşuyor ve ipek de bunlardan 17 tanesine sahipti. Teknik olarak, cilt ve saç eksi iyonlarla şarj edilir. İpek ise artı iyonlarla ve bunlar birbirini çeker. İnsanlar neden memnun oldukları saça ya da cilde bemin yüzüm ya da saçım ipek gibi derler? Anladım ki ipek Allahın yarttığı en sağlam maddelerden ve sağlıklı oluşu, hafifliği ve parlaklığı ile mucize bir materyal. Kendi ağırlığının üç katkı kadar da nem taşıma gücü var. Biliyorsunuz ki eğer nem varsa vücudumuz yaşlanmıyor, kırışıklıklar gecikiyor. Bu çalışmalar sonucu da Biosilk adını verdiğimiz doğal ipek özleri içeren şampuan serisinin üretimine başladım. Bu şekilde saç ve cilt kremi ürettim.  İpek hammaddesini saç ve cilt bakımında kullanan ilk firma da olduk. 26 yıl önce başladık ABDde halen bir numarayız. Ürün geliştirmeye başladıktan sonra 5 yıl kadar daha kuaför salonumu muhafaza ettim. Sonra salonu kapattım ve üretici yönüm hızla büyüdü. Bir taraftan da kuaförlere eğitim veren bir sistem kurdum.    Radyasyona karşı  seramikli makine  Farouk Shami, kuaförlerin meslek gereği kimsayallara ve radyasyona çok maruz kaldıklarını bu ndenle ikinci ürün geliştirme çabasının profesyonel saç şekillendiricilere dönük olduğunu belirtiyor ve şöyle konuşuyor: Bir dergide Türkiyede yapılmış önemli bir araştırmayı okudum. Fön makinelerinin çok yüksek radyasyon yaydığı anlatılıyordu. İtalya da bazı kimyagerlerle çalışırken seramik fırında pişen pizzaların nemini muhafaza ettiğini ve bu sayede pizzaların daha lezzitli olduğunu öğrendim. Bunun üzerine seramik hammaddesini saç şekillendirme cihazlarında kullanmak amacıyla NASA uzmanlarına proje önerdim. Chi markasıyla seramikli saç şekillendirme cihazlarını böyle geliştirdik. Hem kuaför salınlarına hem de son tüketiciye dönük üretim başlattık. Şu anda Teksas, Güney Kore ve Çinde üretim yapıyoruz.    23 patentim var  Farouk Shami, bugüne kadar geliştirdiği ürünlerle 23 uluslararası patente sahip olduğunu belirtiyor ve 138 ülkede ürünlerimiz satılıyor. Üç ülkede fabrikalarım var ve ABDde 10 civarında istihdamım bulunuyor. Ciromuz ise yıllık ortalama 1 milyar doları buluyor. ABDye hizmet ettim ABD de bana sahip çıktı, orada büyük bir sanayici oldum.  Çok uzun yıllardan beri MISS Universe (Kainat Güzeli) Organizasyonunda Donald Trump ile birlikte sponsoruz. Yakın zamanda da vatanım Filistinde üretime başladık. Türkiyede, Yaşar İncesu ile yüzde 50şer ortak şirket kurduk. Ürünlerimiz eczane ve kuaförlere giriyor. Sıradaki üretim yatırımımızı ikinci vatanım Türkiyede yapacağız diyor.   sozdemir@hurriyet.com.tr         							
						
							
						
						
							