 
							
							
						
						
						 BAKIRKÖY Floryada inşa edilen Koru Florya gayrimenkul projesinde kavga büyüyor. TOKİ  ortaklığındaki projede yola 2010 yılında Aydınlı, Metal Yapı Konut , Arke ve Vizyonlife ortaklığı ile çıkıldı. Mustafa Keleşin başkanlığındaki Arke İnşaatın yönetimden çıkarılması ile başlayan ve 1 yıldır devam eden hukuki süreç hala bitmedi.   Arke İnşaatın Bakırköy Belediyesine açtığı ilk ruhsat iptal davası olumsuz sonuçlandı. Arke İnşaat, ortakların projeden daire alanlardan onay almadan AVM alanında inşaatı arttırıp, sosyal alanları azalttığı iddia ediyor.   Tapuda AVMnin 2 kat olmasına karşın 3 kat yapıldığını, otoparkın ise 1 kat azaltıldığını söyleyen Arke İnşaat Yönetim Kurulu Başkanı Mustafa Keleş, İlk davamızı proje yüzde 90ı geçti diye ret ettiler. Ama işin yapılması hukuksuzluğu değiştirmez. Bakırköy Belediyesine açtığımız ikinci dava 3 Şubatta sonuçlandı ve yürütmenin durdurulmasına karar verildi dedi. Mahkeme kararının bir hükmü olmadığını belirten Aydınlı Grup Yönetim Kurulu Başkanı Ömer Faruk Kavurması ise, İskân alınıp, tamamlanan bir projede yürütmeyi durdurma kararı olmaz dedi.   KORU FLORYA'DA ORTAKLIK BOZULDU KAYYUM İSTENDİ       GERÇEĞİ YANSITMIYOR   Konut alanların onayı olmadan inşaat alanında değişiklik yapıldığı iddialarının gerçeği yansıtmadığını belirten Kavurmacı, şunları söyledi: İlk alınan tadilat ruhsatı için aynı konuda üç farklı  yürütmeyi durdurma kararı Bakırköy Belediyesinin yaptığı itiraz üzerine iptal edildi. Akabinde her üç dosya İstanbul 1. İdare Mahkemesinin 2013/2304 esas sayılı dosyasıyla karara bağlandı ve Arke firmasınca ruhsatın iptaline ilişkin açılan davalar red edildi. 3 Şubattaki 2. tadilat ruhsatına ilişkin yürütmenin durdurulması kararı, söz konusu  ruhsata ilişkin iskan alınarak  işler tamamlandığından, bir hüküm ifade etmiyor. Proje ruhsatının iptal olmadığını plan tadilatı için yürütmeyi durdurma kararı çıktığını belirten TOKİ yetkilileri davada taraf olmadıklarını ifade etti. Yetkililer bugün yapılacak AVM ihalesinin iptal olmayacağını kaydetti.   15 gün süre verildi   İSTANBUL 7. İdare Mahkemesi ara kararında davalı, davacı ve TOKİye 15 gün süre tanıdı. Mahkeme kararında şöyle denildi; Plan tadilatı yapılmadan önce kaç satış yapıldığının araştırılması, en az 2 satış sözleşmesinin mahkemeye sunulmasına, plan tadilatı yapılmadan önce daire alanlardan muvafakat alınıp alınmadığını araştırılması ve belgelerin sunulmasına karar verildi. Bakırköy Belediyesi yetkilileri ise kararın kendilerine ulaşmadığını söyledi.    AVM satıldı   BAKIRKÖY Koru Florya projesinde yer alan AVM, TOKİ tarafından bugün satışa sunuluyor. 3 katı ticari alan olan AVMde 2 kat ise otopark olarak kullanılıyor. AVM nin muhammen bedeli ise 730 milyon TL olarak belirtiliyor. 14:00da gerçekleştirilecek olan Koru Florya AVM satış ihalesi açık arttırma usulü ile gerçekleşecek.   galagoz@hurriyet.com.tr   
							
						
							
						
						
							