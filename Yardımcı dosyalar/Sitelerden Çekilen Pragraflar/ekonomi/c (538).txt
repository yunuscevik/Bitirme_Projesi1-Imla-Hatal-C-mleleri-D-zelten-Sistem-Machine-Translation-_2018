 RADİKAL-  Seçim öncesi 2.66'lı seviyelerde bulunan ve seçimlerin hemen ardından 2.8094 ile tarihi zirveyi test eden dolar/TL  koalisyonun hızlı bir şekilde gerçekleştirilebileceği beklentisiyle rekor seviyesinden gerileyerek geçen haftayı 2.72 civarında tamamladı. 
Bu hafta da dalgalı seyir izleyen dolar 
                ABD 
               Merkez Bankası'nın dün faiz oranlarını piyasaların beklediğinden daha yavaş artıracağı sinyalini vermesiyle kur 2.73'lü seviyelerden 2.71'e gerileyerek güne başladı.Fed'in iki gün süren ve piyasalar tarafından çok yakından izlenen toplantısı sonrasında ekonominin sene sonu itibariyle bir faiz artışına büyük ihtimalle hazır olduğu belirtildi. Fakat buna rağmen 2015 yılı ekonomik büyüme beklentisi zayıf geçen birinci çeyrekten dolayı düşürülürken, federal fonlama faizlerine dair öngörülerde de düşüşe gidildi. 
Dolar, Fed'den daha net sinyal bekleyen piyasa oyuncularının hayal kırıklığına uğramasının ardından zayıflayarak bir ayın en düşük seviyelerine kadar yaklaştı.Doların altı büyük para birimi karşısındaki hareketini takip eden dolar endeksi en son 19 Mayıs'ta görülen 94.114 seviyesine kadar inmesinin ardından 94.149 seviyelerinde görüldü. 
 "FED'DEN GELEN OLUMLU RÜZGAR ETKİLEDİ"  FED'in kararı küresel mali piyasalarda iyimserliğe neden olduğunu belirten HSBC Hazine Grup Başkanı Fatih Keresteci, "Piyasalar 
                bugün 
               FED'den gelen iyimser rüzgarların etkisiyle olumlu tarafta işlem görüyor. 
                AB 
               maliye bakanlarının zirvesinden gelecek açıklamaların bu havayı bozabilme riski var. Bugün ABD'de açıklanacak TÜFE enflasyonu büyük bir önem arzediyor. Çekirdek TÜFE enflasyonunun yıllık bazda yüzde 1.8 düzeyinde sabit kalması bekleniyor. Gerçekleşmenin bu beklentiden sapıp sapmaması piyasalar açısından önemli olacaktır" dedi ve ekledi: 
"Haftalık işsizlik maaşı başvuruları, Phil FED endeksi ve öncü göstergeler günün diğer önemli verilerini teşkil ediyor. Türk mali piyasalarının FED kaynaklı olumlu hava nedeniyle güne iyimser bir eğilimle başlayacağını ancak ana belirleyici unsurun koalisyon görüşmeleri ya da söylentileri olmaya devam edeceğini tahmin ediyoruz. 
Bugün iç piyasada TCMB haftalık verileri dış piyasalarda ise ABD'de TSİ 1530'da haftalık işsizlik maaş başvuruları, Mayıs ayı TÜFE ve çekirdek TÜFE ile 1700'da Haziran ayı Philadelphia Fed endeksi izlenecek. 
Tahvil-bono piyasasında ise iki yıllık yeni gösterge olan 14 Haziran 2017 itfalı tahvilin bileşik faizi dün spot piyasa kapanışında ortalama yüzde 10.12, valörde son işlem yüzde 10.16 oldu. 12 Mart 2025 itfalı 10 yıllık gösterge tahvilin bileşik faizi ise spot kapanışta ortalama yüzde 9.74 seviyesinden gerçekleşirken valörde son işlem yüzde 9.78 oldu. 
Fed'in yayımladığı karar metni ve tahminler, yılın geri kalanında yapılacak dört toplantıda bir veya iki kere faiz artırımı yapılabileceğine işaret ediyor. Yellen'in basın toplantısında yaptığı değerlendirmeler de bu görünümü destekliyor. 
 FED İYİMSERLİĞİ  Fed yetkilileri Aralık ayından bu yana ekonomik büyüme tahminlerini iki defa düşürmüş olsalar da, 17 yetkilinin 15'i hâlâ şu anda sıfır ile yüzde 0.25 aralığında bulunan 
                    politika 
                   faizinin bu yıl artırılacağını tahmin ediyor.Fed yetkililerinin yıl sonu faiz tahminleri, bir önce yayımlanan tahminlerde olduğu gibi yıl sonu için yüzde 0.625 seviyesinde yoğunlaşıyor. 
Yetkililerin önümüzdeki iki yıla dair tahminleri de aşağı yönlü hafif revize edildi. Yetkililerin 2016 sonuna dair tahminlerinin medyanı yüzde 1.875'ten yüzde 1.675'e inerken, 2017 tahminlerinin medyanı yüzde 3.125'ten yüzde 2.875'e düştü.  