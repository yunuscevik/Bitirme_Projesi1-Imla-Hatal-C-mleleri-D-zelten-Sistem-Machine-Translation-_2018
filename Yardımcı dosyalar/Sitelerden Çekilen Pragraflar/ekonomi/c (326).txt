

  
    
      
       
     
	ABD Merkez Bankası ’nın dün faiz  oranlarını piyasaların beklediğinden daha yavaş artıracağı sinyalini vermesi ve enflasyonun beklentilerin altında kalmasıyla dolar  2.73’ten 2.7006’ya kadar geriledi.  

	Egeli & CO Araştırma Strateji  Direktörü Güldem Atabay Şanlı, Fed ’den ilk faiz artışının en erken Eylül ayında geleceğini, sürpriz gelişme durumunda 2016’ya kalacağını söyledi. Euro  ise ABD Merkez Bankası Başkanı Janet Yellen’ın açıklamalarının ardından dolar karşısında yükselişe geçti. Gün içinde 3.10 liraya kadar yükselen euro 3.08 seviyesinin üzerinde hareket ediyor. Borsa İstanbul  Endeksi de, dolardaki gerileminin etkisiyle, günü yüzde  1.5 yükselişle günü 81 bin 932 puanda kapattı. "Eylül-Ekim ve Aralık ayarlarında faiz artışı bekleniyor"  

	DHA’nın sorularını yanıtlayan Egeli & CO Araştırma Strateji Direktörü Güldem Atabay Şanlı, Fed’in dünkü açıklamasının arkasında bir rahatlama gelmesinin beklentiler doğrultusunda olduğu için önemli olmadığını ifade ederek, şu değerlendirmeyi yaptı: 

	"Fed tutanaklarında, sene sonundan önce iki faiz artışının geleceği vurgusu vardı. Bundan sonra verilerin gidişatına göre bir seyir izleyeceğiz. Eylül-Ekim ve Aralık ayarlarında faiz artışı bekleniyor. ABD’nin bugünkü verilerinde de güçlenmenin tatlı bir hız kazandığını görüyoruz. ABD ekonomisinin tam istihdam  seviyesine gelmesi, enflasyonist baskıya bir anda geçişe neden olacak. Fed’in bir sonra ki toplantısı 29 Temmuz’da. O zaman kadar kalıcı bir şekilde gevşeme imkanı yok. Çok sürpriz olumsuz veri gelmesi gerekiyor ki Fed’in faiz artışı 2016’ya kalsın." 
  
 
