 
							
							
												
						 Türk mobilya sektörü ihracatının, 2014 yıl sonu rakamlarına göre 2.4 milyar dolar  olarak gerçekleştiğini ifade eden İstanbul  Mobilya, Kağıt ve Orman Ürünleri İhracatçıları Birliği Başkanı Ahmet Güleç, doğru bir pazarlama stratejisi uygulanması halinde bu rakamın, 2015 yılı sonunda 3 milyar dolara ulaşmasını planladıklarını, 2023 hedeflerine göre de 10 milyar dolara yükseleceğini kaydetti. Mobilya sektörünün, gerek üretim gerek ihracat rakamlarıyla son yıllarda ciddi bir ivme kazandığını ifade eden Güleç, şöyle devam etti: Dış ticaret fazlası veren bir sektör olan mobilyacılık, 2014te bölgedeki bazı olumsuz gelişmelere rağmen büyük bir başarı gösterdi. Mobilya sektörünün aynı performansı bu yıl da koruyacağını düşünüyorum. Yurt dışı açılımlarında yeni gelişen ve hedef pazarlar üzerine odaklandık. Bunların başında da ABD geliyor. O bölgedeki insanların hem mobilya değişim periyodu çok daha hızlı hem de iyi tasarıma ilgi büyük.   YÜZDE 120 BÜYÜME   Türkiyede de mobilya değişim sürelerinin şartlara bağlı olarak değiştiğini vurgulayan Güleç, tüketicilerin yaklaşık 10 yılda bir mobilya değiştirdiğine dikkati çekti. Ahmet Güleç, mobilya değişim süresinin bölgelerin coğrafi, sosyolojik ve kültürel özelliklerine göre farklılık gösterdiğini belirterek, metropollerdeki hızlı yaşam kültürü ve konut  sektöründeki hareketlilik dolayısıyla tüketim alışkanlıklarının da değiştiğini ifade etti. Güleç, sektör üretiminin 2014 yılında 500 bin tona ulaştığına ve 15 yıl öncesine göre sektörde yüzde 120lik bir gelişme görüldüğüne dikkat çekti.     Sektörün çoğunluğu KOBİ    SEKTÖRÜN beraber hareket etmesi gerektiğine işaret eden Ahmet Güleç, Türkiyede firmaların büyük çoğunluğu KOBİ. Her şehirde mobilyacılık var. Bunların birbirine rakip olması yerine el ele vererek mobilya ülkesi Türkiye algısını oluşturmalıyız dedi. Türkiyede bir milyon doların üzerinde ihracat yapan neredeyse bin mobilya firması bulunduğunu aktaran Güleç, 2-3 bin arasında ciddi ihracatçı markamız var. Bu da mobilya sektörünün tabana yayılmış olduğunu gösteriyor. Türkiyenin her tarafıyla ciddi anlamda tedarik bağı kuran, geleceğe mal olan bir sektör dedi. 							
						
							
						
						
							