 
							
							
												
						 30 Hazirana kadar IMFye 1.7 milyar Euro ödeyemez ve kreditörler Avrupa Komisyonu, IMF ve Avrupa merkez bankası  ile yeni yardım anlaşması imzalayamazsa iflas edecek olan Yunanistan için dün umutlar yeniden yeşerdi. Kreditörlerle aylardır yürütülen sonuçsuz müzakerelerin ardından dün komşu son şansını yeni tedbir paketi sunarak kullandı. Euro Bölgesi maliye ve ekonomi bakanlarına sunulan öneriler zaman kıtlığı nedeniyle hemen kabul görmese de ileriye doğru atılmış önemli bir adım olarak değerlendirildi. Dünkü Eurogroup toplantısından karar çıkmadı ama  önerilerin bu hafta içindeki toplantıda yeni anlaşmanın temelini oluşturabileceği belirtildi. Yunanistan birkaç gün daha bekleyecek. Tüm bu gelişmeler Yunanistan borsasının yüzde 9 yükselmesi, tahvil faizlerinin gerilemesi sonucunu doğurdu.  Yunanistanın ilk kez Aleksis Çipras imzasıyla sunduğu önerilerde emekli ödemeleri konusunda ilerleme potansiyeli görülse de katma değer vergisi konusunda daha fazla adım atılması, savunma harcamaları konusunda ise önlem alınmasının gerekli olduğu görüşü öne çıktı.   GAFLA BAŞLADI  Eurogroup açısından en önemli sıkıntıyı Yunanistanın önerilerini çok geç bir saatte sunması ve ilk etapta yanlış belge gönderip sonrasında bunu düzeltmesi oluşturdu. Beklenenden kısa süren toplantının ardından açıklama yapan Eurogroup Başkanı Jeroen Dijsselbloem, geniş ve kapsamlı önerileri sabaha saatlerinde aldıklarını ve öneri paketinin ileri doğru atılmış olumlu bir adım olduğunu belirterek, Kısa zaman nedeniyle tam değerlendirme imkanı olmadı. Çalışmalar sürüyor. Yapılacak değerlendirmelerden sonra bu hafta içinde sonuca ulaşılabilir dedi. Dijsselbloem, gerekmesi halinde hafta içi bir Eurogroup toplantısı daha yapılabileceğini söyledi. AB Komisyonunun Parasal ve Ekonomik İşlerden Sorumlu Üyesi Pierre Moscovici de Yunan önerilerini çalışmak için iyi bir temel olarak nitelendirdi. Euro Bölgesi liderleri kurallara uyması şartıyla tercihlerinin Yunanistanın Euro Bölgesinde kalması olduğu yönündeki daha önce defalarca dile getirilen mesajın altını bir kez daha kalın şekilde çizme fırsatını da buldu. Yunanistanın olmazsa olmaz kurallara uyması için son tarih 30 Haziran. Bu tarihe kadar borç dilimlerini ödememesi halinde iflas etmiş sayılacak olan Yunanistan, 7.2 milyar Euro tutarındaki mali destekten de mahrum kalacak.    NASDAQ REKOR KIRDI  Yunanistan gelişmeleri dün Wall Streete de yansıdı. Nasdaq Endeksi yüzde 0.72 artışla 5.153 puana ulaşarak, tüm zamanların en yüksek seviyesinden kapandı. Dow Jones  da günü yüzde 0.58 artışla 18.120 puanla tamamladı.   Zirve öncesi zirve  BAŞBAKAN Aleksis Çipras Brükselde hiçbir şeyi şansa bırakmadı. Zirveden önce AB Komisyonu Başkanı Jean Claude Juncker ve AB Konseyi Başkanı Donald Tusk ile başbaşa görüştü. Ardından, Juncker ve Tuskun yanısıra, IMF Başkanı Christine Lagarde, Avrupa Merkez Bankası Temsilcisi Benoit Coeure ve Euro Bölgesi Maliye Bakanları Başkanı Jereon Dijsselbloemun da katıldığı toplantıda yeraldı. Hatta, yeni Yunan önerisinin incelendiği Eurogroup toplantısında, Maliye Bakanı Yanis Varufakis yanı sıra daha ılımlı bilinen Başbakan Yardımcısı Yanis Dragasakisin de bulunmasını emretti.   Yunanistan ne önerdi?  YUNANİSTAN hem çalışan hem işverenin ödediği sigorta primlerinin arttırılması ve 1 Ocaktan itibaren erken emekliliğin kaldırılması teklif edildi. Bazı ürünlerdeki KDVnin yüzde 13den yüzde 23ı çıkarılması sözü verildi. Çiprasın sadece adalarda geçerli KDVde yüzde 30 tenzilat uygulamasının kalkmasına ne diyeceği merak konusu. Savunma harcamalarının 150-200 milyon Euro azaltılması, yıllık geliri 30 bin Euronun üzerinde olan Yunanlılardan dayanışma vergisi, 500 bin Eurodan fazla kâr eden şirketlerden yüzde 12 ek vergi alınmasını içeriyor.    Japonlar bile şaşırdı  GÖZÜ kulağı Brükselde olan Atina dün sakin bir gün yaşadı. Bankalarda herhangi bir izdiham yaşanmadı. Yunanlılar her zamanki gibi gün boyu kafeleri doldurdular. Bu durum gelişmeleri izleyen Japon gazetecilerin bile dikkatini çekti. Japon haber ajansları muhabirleri İflasın eşiğinde bir ülke. Ama hiçbir şey yokmuş gibi her şey normal. Bu çok garip şeklinde haberler  yazdılar. Brükselde Euro Zirvesi gerçekleşirken Euro yanlısı Yunanlılar Atina şehir merkezindeki Sintagma meydanında gösteri yaptılar.   							
						
							
						
						
							