RADİKAL-Merkez Bankası'ndan (TCMB) kritik açıklama geldi. Merkez Bankası yılın altıncı 
                Para 
               Politikası Kurulu (PPK) toplantısında faizi değiştirmedi, faizin alt ve üst koridoruna da dokunmadı. Banka, gösterge niteliğindeki bir hafta vadeli repo ihale faiz oranını yüzde 7,50, gecelik marjinal fonlama oranını yüzde 10,75, gecelik borçlanma faiz oranını yüzde 7,25 olarak sabit tuttu. 
 UZMANLARIN BEKLENTİSİNE PARALEL   
Uzmanlar da faizlerde bir değişiklik beklemiyordu.Merkez Bankası Başkanı Erdem Başçı başkanlığında yapılan Para Politikası Kurulu kararları ile ilgili açıklama yapıldı. 
 MERKEZ'İN KARARI DOLARI NASIL ETKİLEDİ?  
Bankadan yapılan açıklamada, Kurulun Merkez Bankası bünyesindeki Bankalararası Para Piyasası ve Borsa 
                    İstanbul 
                   Repo Ters Repo Pazarlarında uygulanmakta olan faiz oranları ile bir hafta vadeli repo ihale faiz oranının sabit bırakıldığı belirtildi.Buna göre, gecelik Marjinal fonlama oranı yüzde 10,75, açık piyasa işlemleri çerçevesinde piyasayapıcısı bankalara repo işlemleri yoluyla tanınan borçlanma imkanı faiz oranı yüzde 10,25, Merkez Bankası borçlanma faiz oranı yüzde 7,25 olarak kaldı. 
Bir hafta vadeli repo ihale faiz oranı yüzde 7,25 olarak bırakan Banka, Geç Likidite Penceresi uygulaması çerçevesinde, Bankalararası Para Piyasası nda saat 16.00 17.00 arası gecelik vadede uygulanan Merkez Bankası borçlanma faiz oranını yüzde 0, borç verme faiz oranı yüzde 12,25 olarak tuttu. 
Toplantı sonrasında yapılan açıklamada şöyle denildi:Sıkı para politikası duruşunun ve alınan makroihtiyati önlemlerin etkisiyle 
                kredi 
               büyüme hızları makul düzeylerde seyretmektedir. Dış ticaret hadlerindeki olumlu gelişmeler ve tüketici kredilerinin ılımlı seyri cari dengedeki iyileşmeyi desteklemektedir. Dış talep zayıf seyrini korurken iç talep büyümeye ılımlı düzeyde katkı vermektedir. Kurul, açıklanan yapısal reformların uygulamaya geçirilmesinin büyüme potansiyelini önemli ölçüde artırabileceğini değerlendirmektedir. 
 'KURDAKİ HAREKETLİLİK İYİLEŞMEYİ GECİKTİRDİ'  
Gıda fiyatlarında beklenen kısmi düzeltmenin katkısıyla kısa vadede enflasyonun düşeceği öngörülmektedir. Bununla birlikte, son dönemde yaşanan döviz kuru hareketleri çekirdek enflasyoneğilimindeki iyileşmeyi geciktirmiştir. Bu çerçevede, küresel piyasalardaki belirsizlikler ile enerji ve gıda fiyatlarındaki oynaklıklar da dikkate alındığında, para politikasındaki temkinli yaklaşımın sürdürülmesi gerekmektedir. Bu değerlendirmeler doğrultusunda Kurul, faiz oranlarının sabit tutulmasına karar vermiştir. 
 'ADIMLAR ENFLASYONA BAĞLI'  
Önümüzdeki dönemde para politikası kararları enflasyon görünümündeki iyileşmenin hızına bağlı olacaktır. Enflasyon beklentileri, fiyatlama davranışları ve enflasyonu etkileyen diğer unsurlar yakından izlenecek ve enflasyon görünümünde belirgin bir iyileşme sağlanana kadar getiri eğrisini yataya yakın tutmak suretiyle para politikasındaki temkinli duruş sürdürülecektir. Açıklanacak her türlü yeni verinin ve haberin Kurul un geleceğe yönelik politika duruşunu değiştirmesine neden olabileceği önemle vurgulanmalıdır."  