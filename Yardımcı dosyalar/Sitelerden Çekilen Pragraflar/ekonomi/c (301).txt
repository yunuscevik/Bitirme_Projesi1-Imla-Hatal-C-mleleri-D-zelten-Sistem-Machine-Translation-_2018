 
							
                      	 Enerji ve Tabii Kaynaklar Bakanlığı verilerine göre, enerjide arz güvenliğini sağlamak ve yerli kaynak kullanımını artırmayı hedefleyen Türkiye'de, yılın ilk çeyreğinde yeni enerji yatırımları devreye girdi.  Buna göre yılın ilk 3 ayında 53 yeni elektrik santrali üretime başladı. Böylece Türkiye'nin kurulu gücüne 650,80 megavatlık ilave oldu. Böylece Türkiye'nin toplam kurulu gücü 64 bin 612 megavata ulaştı.  Türkiye'nin elektrik kurulu gücünde geçen yılın mart ayı sonundaki kurulu güce oranla yüzde 12'lik artış gerçekleşti.  Bu yıl devreye alınan santrallerin 27'si hidroelektrik santrallerinden (HES), 14'ü rüzgar enerjisi santrallerinden (RES), 8'i doğalgaz santrallerinden oluşuyor.  Santrallerin 21'i ocak, 20'si şubat, 12'si mart ayında üretime geçti.  
						
							