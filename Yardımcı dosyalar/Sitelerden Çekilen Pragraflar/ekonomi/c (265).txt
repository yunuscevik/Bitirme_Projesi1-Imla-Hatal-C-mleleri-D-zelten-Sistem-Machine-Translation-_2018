 
							
							
						
						
						  AR-GE TÜBİTAKTAN   Hükümet olarak kesinlikle yerli bir otomobil markası oluşturacaklarını, bu konuda kararlı olduklarını vurgulayan Bakan Işık, çalışmaların hızla devam ettiğini ifade etti. 3 aşamalı bir çalışma yaptıklarını anlatan Işık, bu aşamaları Ar-Ge, tasarım, dizayn ve mühendislik ile seri üretim olarak açıkladı. Yerli otomobilin Ar-Ge boyutunu TÜBİTAK önderliğinde yürütmek arzusunda olduklarını dile getiren Işık, tasarım, dizayn ve mühendislik çalışmalarını TÜBİTAK ile özel sektörün yapacağını bildirdi. Bakan Işık, seri üretim noktasında belki bir, belki de birden çok firmanın olacağı bir yapı oluşturulacağını ifade etti.  Bir tek babayiğit noktasında değiliz diyen Işık, şunları kaydetti: Bu, farklı birikimlerin bir arada bulunması gereken bir alan. Bir tarafta batarya teknolojine sahip olacaksın, bir tarafta yazılım ve donanım çok farklı şey, bir tarafta elektrikli motorlar ki bu bambaşka bir alan, bir tarafta konvansiyonel otomotiv yan sanayi var bir tarafta da sistem konfigürasyonu var.  
							
						
							
						
						
							