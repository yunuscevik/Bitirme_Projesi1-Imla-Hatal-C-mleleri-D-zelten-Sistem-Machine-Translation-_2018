 
							
							
												
						 İş adamı Ali Ağaoğlunun kendisine ait sitenin aidat toplantısını adamlarıyla basarak dernek başkanını hastanelik ettiği öne sürüldü. Olay anında çekildiği iddia edilen videoda Ali Ağaoğlunun ağza alınmayacak küfürler ettiği ve sitenin huzurunu bozdurmam. Beğenmeyen alsın parasını gitsin dediği iddia edildi.       İddialara göre site sakinlerinin kurduğu derneğe korumalarıyla giden Ağaoğlu, ''Beğenmeyen parasını alsın, çeksin gitsin. İki tane zibidi, o çocuğu sebeplenecek diye buranın huzurunu bozdurmam. Burada Ağaoğlu yazıyor'' ifadelerini kullandı.    Olay sonrası Ağaoğlunun siteyi helikopterle terk ettiği hakkında suç duyurusunda bulunulduğu öne sürüldü.   AĞAOĞLU'NDAN İLK AÇIKLAMA   İddialarla ilgili Hürriyet Dünyası'na konuşan Ali Ağaoğlu,  Ben tüm sitelerimi gezip bilgi alırım. My World Europeyi de gezdiğim doğru. Gezi sırasında biri site ile ilgili asılsız iddialarda bulunup, saçmaladı. Bende s. git dedim. Ama şiddet iddiaları yalan dedi. Projesine helikopter ile gittiğini doğrulayan Ali Ağaoğlu, İstanbul  içindeki ulaşımda helikopteri tercih ettiğini dile getirdi.   Site sakinlerinden Ali Ağaoğlu protestosu    Akşam saatlerinde site içindeki meydanda toplanan 300 kişilik grup ise yaşananları protesto etti. Grup, "Sitemiz bizimdir bizim kalacak", "Baskıya karşı omuz omuza" slogan attı.  Bir süre site içerisinde ellerinde pankartlarla alkışlar eşliğinde yürüdükten sonra protesto eylemini sonlandırdı.  Ağaoğlu tarafından darp edildiğini iddia eden Dernek Başkanı avukat Müslüm Erçetin, "Yaşadığımız site 3 bin konutluk Ağaoğlu tarafından yapılmış bir site. İki yıldır oturuyoruz ve Ali Ağaoğlu tarafından atanan yöneticiler burayı yönetiyor. Aylık 1 milyon liralık bütçesi var.  Atanmış bu yönetim, hiçbir denetime tabi olmadan bu paraları harcıyor. Beklediğimiz hizmetleri vermedikleri için bu derneği kurduk. Yasal sınırlar içerisinde mücadele başlattık. Biz Ağaoğluna kat mülkiyeti kanununun gereğini yapın dedik. Geçici yönetimin 1 yıllık süresi vardır ve bu süre dolduktan sonra seçim yapılması gerekir. Seçilen yöneticilerin yönetmesi gerekir. Burada çok büyük paralar döndüğü için buna yanaşmadılar. Bugün noter getirdik. Noter üyelerin avukata vekalet için üyelerin imzalarını alacaktı ve dava açılacaktı. Sabah 9.30da toplantıya başladık.    "BİZZAT ALİ AĞAOĞLU BANA YUMRUK ATTI"      Biz toplantıdayken Ali Ağaoğlunun siteye helikopterle geldiğini öğrendik. Bir süre sonra en önde Ali Ağaoğlu olmak üzere 30 kişilik grup buraya saldırı yaptı. Bunların hepsi site güvenlik kameralarına kayıtlıdır. En önde Ali Ağaoğlu kapıyı tekmelediler. Direk küfürle başladı. Yüzüme yumruk attı. Bizzat Ali Ağaoğlu tarafından yüzüme yumruk atıldı. Sonra yanındakilerle birlikte sürükleyerek odadan dışarı attılar. Aramam üzerine polis geldi. Şikayetçi olduk. Hukuki süreç başlamıştır. Bundan sonra mahkemede hesabını soracağız. Dernek içindeki resmi kayıtlarımızı aldılar. Masalar sandalyeler yerlerde, Bize ait resmi binanın anahtarını değiştirmişler. Biz bundan şikayetçi olunca suç olduğunu anladılar ve yeni anahtarı getirdiler, biz almadık savcılığa götürün dedik" dedi.   "ALİ AĞAOĞLU GİBİ BİRİSİNDEN BÖYLE BİR ŞEY BEKLEMEZDİK"   Olay sırasından yaşadıklarını anlatan site sakinlerinden Tuncay İnceci ise, "Biz dernekte noter huzurunda imza topluyorduk. Biz konuşmak için geldiğini düşünürken bir anda küfür etti. Dernek başkanımızı darp ettiler. Halen şoktayız. Ali Ağaoğlu gibi birisinden böyle bir şey beklemezdik"  ifadelerini kullandı.  (Mehmet AKTARAN / İstanbul - DHA)      							
						
							
						
						
							