 RADİKAL -
                Türkiye 
               deki icra ihalelerinin toplandığı icralık sitesi, 600 bin üyesini baz alarak yaptığı araştırmada, 
                kadın 
               üye sayısının yüzde 30 oranına ulaştığını açıkladı. Araştırma kadınların icra ihalelerine ilgisi her geçen gün arttığını ortaya koydu. İcra ihalelerine katılımcılarının profili ile ilgili yapıla araştırma sonucunda, kadın üyelerin 2015 te geçen yıla oranla yüzde 10 artarak 180 bine ulaştığı belirtildi. 180 bin kadın üyenin, en çok ilgi gösterdiği ihalelerin başında 
                    otomotiv 
                   ihaleleri, sonrasında ise gayrimenkul ihaleleri geliyor. 
 ARABA MERAKI ÜYE YAPIYOR  
Araştırmayla ilgili konuşan icralık.com Yönetim Kurulu Başkanı Can Emrah Özoral, kadınların icralık mallara ilgisiyle ilgili şunları söyledi: Kadınların icra ihalelerine ilgisi her geçen gün artıyor. Geçen yıla oranla 2015 in ilk yarısı itibariyle kadın üye sayımızda yüzde 10 artış var. 180 bin kadın üyemizin, en çok ilgi gösterdiği ihalelerin başında otomotiv ihaleleri, sonrasında ise gayrimenkul ihaleleri geliyor. Kadın üyelerimizle yaptığımız ihale bilgilendirme görüşmelerinde, arabalar hakkında detaylı bilgiye sahip olduklarını, motor gücünden, kilometresine kadar tüm ayrıntılara dikkat ettiklerini ve ihaleleri detaylı incelediklerini görüyoruz. Kolay erişilebilir olduğu için orta segment araçlar, daha fazla ilgi görüyor. Ancak lüks segmentteki arabaları da piyasanın çok altında satın alabileceklerinden, bu araçlar için de yoğun telefon alıyoruz. 
 ÖNCE OTURUM SONRA YATIRIM  
Kadın üyelerimiz, otomotivden sonra gayrimenkul ihalelerine de yoğun ilgi gösteriyor. Gayrimenkul ihalelerini takip edenlerde ise öncelikle oturum amaçlı bir alım eğilimi var. Peşinat yerine bile geçmeyecek bir tutarla, ihaleleri takip ederek, çok uygun fırsatlar yakalayıp, ev sahibi olan üyelerimiz var. Yatırım amacıyla gayrimenkul ihalelerini takip edenler ise altına, dolara yatırım yapmak yerine yine piyasanın çok altında bulabildikleri konutların ihalelerine, bütçeleri doğrultusunda katılma fırsatı buluyor. 
 HAYALLER ULAŞABİLİR OLUYOR  
Kadın üye sayımızdaki istikrarlı artışın temel nedeninin, ev, araba, yazlık, iş yeri sahibi olma hayallerinin, erişilebilir olduğunu fark ederek ihaleleri takip etmek olduğunu düşünüyorum. Zira, piyasa fiyatlarının çok altında satılan ev ve arabaları görüp, icra ihalelerini düzenli olarak takip ederek, bu düzenli takip sonunda ise bütçesine göre çok daha iyi bir ev ya da araba alabiliyor.  