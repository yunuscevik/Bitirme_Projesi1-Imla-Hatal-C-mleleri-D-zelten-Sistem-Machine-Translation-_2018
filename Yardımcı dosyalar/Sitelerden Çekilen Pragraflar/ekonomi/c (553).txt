 RADİKAL -Mart ayı işsizlik rakamları açıklandı. İşsizlik mart döneminde yüzde 10.6 oldu. İşsiz sayısı 3 milyon 69 bin kişiye yükseldi. Geçen yıl mart döneminde işsizlik yüzde 9.7 olarak gerçekleşmişti. Şubat döneminde ise işsizlik yüzde 11.2 olarak gerçekleşmişti.  

                Türkiye 
               genelinde 15 ve daha yukarı yaştakilerde işsiz sayısı 2015 yılı Mart döneminde geçen yılın aynı dönemine göre 322 bin kişi artarak 3 milyon 69 bin kişi oldu. İşsizlik oranı ise 0,9 puanlık artış ile yüzde 10,6 seviyesinde gerçekleşti. Aynı dönemde; tarım dışı işsizlik oranı 1 puanlık artış ile yüzde 12,6 olarak tahmin edildi. 15-24 
                yaş 
               grubunu içeren 
                genç 
               işsizlik oranı 1,9 puanlık artış ile yüzde 18,6 olurken,15-64 yaş grubunda bu oran 0,9 puanlık artış ile yüzde 10,8 olarak gerçekleşti. 
 İSTİHDAM YÜZDE 45  
İstihdam edilenlerin sayısı 2015 yılı Mart döneminde, bir önceki yılın aynı dönemine göre 370 bin kişi artarak 25 milyon 953 bin kişi, istihdam oranı ise 0,1 puanlık azalış ile yüzde 45 oldu.Bu dönemde, tarım sektöründe çalışan sayısı 122 bin kişi azalırken, tarım dışı sektörlerde çalışan sayısı ise 491 bin kişi arttı. İstihdam edilenlerin yüzde 20 si tarım, yüzde 20,5 i 
                sanayi 
              , yüzde 6,9 u inşaat, yüzde 52,6 sı ise hizmetler sektöründe yer aldı. Önceki yılın aynı dönemi ile karşılaştırıldığında hizmet sektörünün istihdam edilenler içindeki payı 1,4 puan artarken, tarım sektörünün payı 0,8 puan, sanayi sektörünün payı 0,5, inşaat sektörünün payı 0,2 puan azaldı. 
İşgücüne katılma oranı yüzde 50,4 olarak gerçekleşti 
İşgücü 2015 yılı Mart döneminde bir önceki yılın aynı dönemine göre 692 bin kişi artarak 29 milyon 22 bin kişi, işgücüne katılma oranı ise 0,5 puan artarak yüzde 50,4 olarak gerçekleşti. Aynı dönemler için yapılan kıyaslamalara göre; erkeklerde işgücüne katılma oranı değişim göstermeyerek yüzde 70,6, kadınlarda ise 0,9 puanlık artışla yüzde 30,7 olarak gerçekleşti. 
  
 DHA   