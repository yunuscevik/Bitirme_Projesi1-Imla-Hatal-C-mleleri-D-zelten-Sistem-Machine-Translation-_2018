 
							
							
												
						 50 yaşında ilk girişimini kurdu ama başarılı olamadı. Fakat daha sonra hem kendi girişimleri hem de destek olduğu yeni girişimlerle Türkiyenin en çok yatırım yapan melek yatırımcısı oldu.  Bitaksi, şu sıralar adını sıkça duyduğumuz modanisa, incir, ininal, webrazzi, vivense, webnak, mealbox, buldumbuldum, doktorsitesi, tazedirekt, modacruz ve daha birçok sitenin ya girişimcisi ya da melek yatırımcısı Hasan Aslanoba. 2 yılda 68 şirkete 62 milyon dolar  yatırım yaptı. Bunun 6 milyon doları yurtdışındaki girişimlere, diğerleri Türkiyedeki girişimler.     İKİZ YALILARINDAN BİRİ ONUN    Hasan Aslanoba Bursalı. 1963 doğumlu. Bursa Anadolu Lisesini bitirdikten sonra İstanbul  Üniversitesi İşletme Fakültesini bitirdi. Amerikada master yapan Aslanoba, askerden döner dönmez de aile şirketleri olan Eriklide çalışmaya başladı. Ailenin en büyük çocuğu. 2 kız kardeşi ve bir de farklı bir anneden olan erkek kardeşi var. Üniversite sonrası başka bir işi hiç düşünmedim. Amacım babamın şirketini büyütmekti. Tam 23 yılda da bunu başardık. Nestle Waters şirketimizi aldı. Ben de onlarla yerel partner olarak 6 yıl devam ettim. Ve o yıllarda internet ortamındaki şirketlerin başarıları benim de ilgimi çekmeye başladı diyen Aslanoba 2012 yılının sonunda Erikliden ayrıldı.   Hasan Aslanoba ile sohbet etmek için evinde buluştuk. Aslanoba Boğazın ikiz yalıları olarak bilinen Sabancı yalılarında oturuyor. Aslanoba, Kandillideki yalısını 2010 yılında Hacı Mehmet Sabancının oğlu Kaya Sabancıdan satın aldı.  Aile şirketi dışında başka işlere tam ne zaman nasıl yoğunlaştınız? - Aslında 2011 yılında ilgilenmeye başladım. Yurtdışındaki örnekleri inceledim. Sonra Türkiyedekileri. Örneğin Gittigidiyorun o dönemdeki başarısı, yurtdışındaki şirketlerin çıkışları hepsini okumaya başladım. Biz de damacana sisteminde de ilk yenilikleri yapan şirketiz. Merkezi bilgi sistemi rekabette öne çıkmamızı sağlamıştı. Nestle ile ortaklık iyi gitti ama ben 23 yıl aynı işi yaptıktan sonra ayrılacağımı söyledim. 1 haziran 2012de ayrıldım. Artık daha rahattım.  İlk işiniz neydi?  - İlk yurtdışında bir şirkete yatırım yaptım. Küçük bir yatırımdı ancak ilk kendi girişimimi soruyorsanız, o işte başarılı olamadık. Sonra diğer girişimleri seçmeye başladım. 2012 yılında melek yatırımcılığa tam anlamıyla başlamıştım. Siz Türkiyenin en çok yatırım yapan melek yatırımcılarından birisiniz. Kapınızı günde, ayda kaç şirket çalıyor? - Günde 3-4 şirket kesin oluyor. Fikir aşamasında olanlar da geliyor ama biz bunlarla ilgilenmiyoruz. Geçen yıl 1000in üzerinde yeni girişimci melek yatırımcı olmamız için geldi. Benim de haftada 4 yatırım yaptığım oldu. Hatta aslanobayatirimyaptimi.com diye bir site bile kuruldu. Toplam kaç yatırım oldu? - Toplamda bugün 68 firmaya 62 milyon dolarlık yatırım yaptım. 27 yurtdışı yatırımım var.    Modanisa global başarıya yürüyor   Modanisa tesettürlü kadınlar için kurulmuş bir site ve çok hızlı büyüdü değil mi? - Modanisa global bir başarı öyküsü olmaya doğru gidiyor. Dünyada 400 milyon Müslüman kadın var. Modanisa ihracatta da çok başarılı,  yarısını ihraç ediyor Türkiyeden. Yeterince hizmet alamayan kesime ulaşıyor. Kadınlar inançlarına uygun şık giyinmek istiyorlar. Bu site Amerikadan Avrupadan, tekstil alt yapısı olmayan Katardan da çıkamazdı. Bu girişim daha sonra büyük yatırımcı da aldı. En hızlı büyüyen işlerimden biri.    5 bin kamyoncu iş buluyor   Taksi dışında bi de kamyoncu siteniz var. Kamyoncular teknolojiye bu kadar yakın mı? - Kamyoncuların yüzde 40ının akıllı telefonu var. Webnak kendi girişimim. Şirketlerle kamyoncu esnafını buluşturuyor. Şirketler yük taşıtıyor. Biz nakliye komisyoncusu oluyoruz. Biz zamanında, uygun lokasyona göre kamyoncu buluyoruz. Sisitemimizde 5000 kamyoncu var.    6 -7 işimiz yıldız oldu   Bu yatırımlarınız arasında bazıları yıldızlaşıyor ve çok hızlı büyüyor. Türkiye kısa süre önce yemeksepeti başarısını yaşadı. Siz de böyle bir büyüklük bekliyor musunuz? - Benim de yıldızlaşan yatıımlarım var. Bunlardan biri incir, diğeri modanisa... Aslında yıldızlaşan 6-7 iş var. Sürprizler de olabilir.  							
						
							
						
						
							