 
							
							
												
						 Türk ürünlerinin yurtdışı pazarlarda tanıtılması amacıyla gerçekleştirilecek tanıtım harcamalarının yanı sıra danışmanlık, pazar araştırması çalışması ve raporlarına ilişkin giderlere de destek verilecek. Türk Ürünlerinin Yurtdışında Markalaşması, Türk Malı İmajının Yerleştirilmesi ve Turqualitynin Desteklenmesi Hakkında Tebliğde Değişiklik Yapılmasına Dair Tebliğ, dünkü Resmi Gazete de yayımlandı.   GASTRONOMİ LİSTEDE   Buna göre, Türk ürünlerinin yurtdışı pazarlarda tanıtılması amacıyla gerçekleştirilecek tanıtım harcamalarının yanı sıra danışmanlık, gastronomi, moda tasarımı, pazar araştırması çalışması ve raporlarına ilişkin giderler de desteklenecek. Danışmanlık ve pazar araştırmasına yönelik destekler 27 Ağustos 2014ten sonra gerçekleştirilen harcamalar için uygulanacak.    YAZILIM DESTEĞİ   Bilgi yönetimi kapsamında satın alınacak veya kiralanacak yazılım ürünlerinin lisansları, bunların yıllık bakım bedelleri, yazılımların devreye alınması ve iyileştirilmesi yapacakları danışmanlık, eğitim ve dış kaynak harcamaları destek kapsamında değerlendirilecek. Ekonomi Bakanlığı tarafından yapılan inceleme neticesinde istenilecek eksik bilgilerin, 3 ay içerisinde ibraz edilmemesi halinde, söz konusu harcamalar destek kapsamında değerlendirilmeyecek. Kasıtlı olarak bilgi ve belge verilmesiyle oluşacak kusur harcama yetkisi verilen şirket tarafından gerçekleştirilmiş ve destek kapsamına alınan şirketin bu kusurun oluşmasında doğrudan bir rolünün olmadığı tespit edilmiş ise harcama yetkisi verilen şirketin yetkisi iptal edilecek ve bu şirket aracılığıyla sağlanmış destekler geri alınacak. 							
						
							
						
						
							