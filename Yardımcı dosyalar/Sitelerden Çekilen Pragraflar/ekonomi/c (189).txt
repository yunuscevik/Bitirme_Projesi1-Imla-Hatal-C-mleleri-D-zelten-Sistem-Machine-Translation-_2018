 
							
							
						
						
						 TÜRKİYEnin kadın girişimcileri, bazen sıfırdan, bazen de ailenin sıkıntılı işlerini kurtararak başarı öyküleri yazıyor. Bir dönem İstanbul un en iyi semtlerinde inşaatlar yapan Yılmaz Akının kızı Funda Akın, Şişli Bomontideki aile gayrimenkulünü, 2004 yılında inşaat sektörünün çok hızlı çıkış yapacağını öngörerek ev dekorasyonunda ihtisas avmsi olarak tasarladı. Adresistanbul Ev Dekorasyon Merkezi adıyla hizmete açtığı 35 mağazalık avmnin başırısı için kendisi de elini taşın altına koyan Akın, aynı dönemde Avrupanın ünlü ev dekorasyon markası Habitatın Türkiye Distribütörü oldu. Üstelik bu girişimine kiracısı Doors Grubunu da yüzde 50 ortak etmeyi başardı. Biri Adresistanbulda biri Kanyonda iki büyük mağazada 10 milyon lira ciro yakalayan Akın şimdi, hızlı büyüme planı yapıyor. Funda Akın şöyle konuşuyor:   TİCARET VE İNŞAAT  * Dedemiz Sıtkı Bey vaktiyle Perşembe Pazarının demir tüccarlarından. Sonraki kuşak babam Yılmaz Akın, amcalarım Nevzat ve Ercan Bey ve halamız Yurdanur Hanım ikinci kuşak olarak inşaatla yürümüşler. İstanbulun çok güzel semtlerinde apartmanlar ve siteler yapmışlar. Gayrettepe, Bebek, Tarabya, Bahçeköy gibi. Kalkandaki Patara Evleri ailemizin yatırımcısı olduğumuz işlermiş. Biz iki kardeşiz. Babam şu anda felçli ve ne yazık ki konuşamıyor artık emekli.    İNADINA YURT DIŞI  * Ben, Avusturya Lisesinde okudum. Sonra yırt dışında okumak istedim. Babam istemedi ama inat ettim. Mecbur kaldı ve Viyana Üniversitesinde işletme okudum. Viyanada üniversite çok zordur. Birçok arkadaşım 8-9 senede mezun oldu. Ama ben başarıda yüzde 2ye girdim. En iyi öğrencilerin olduğu grubun da başkanı seçildim. Viyana Ticaret Üniversitesi mezunu olarak da Harvad ya da Stanforda müracaat ettim. İkisinden de kabul geldi. Çünkü ortalamam çok iyiydi sosyal aktivitelerim çok güçlüydü, liseden beri de birkaç spor  dalında çok iddialı bir öğrenciydim. Stanfordu tercih ettim. Orada Rusya  üzerine master yaptım. Amerikan ve Alman düşünce sistemi dışında bir düşünce sistemini de tam anlamıyla kavramış oldum. Gerçek hayata yaklaşmak adına çok güçlendim. İlmanca ve İngilizcenin yanısıra Rusçayı da öğrenmiş oldum. Stanford çok küresel bir üniversitedir ve bana çok şey kazandırdı.   MCKINSEYDE 6 YIL  * Okul bitince yönetim danışmanlık şirketlerine müracaat ettim. McKinseyi tercih ettim. Önce 3 yıl kadar çalıştım ve bir ara verip dünyayı gezdim. Sonra tekrar geldim ve 3 yıl daha çalıştım. McKinsey bana çok şey kazandırdı. Çünkü orada vizyonunuz gelişiyor, düşünce şekliniz değişiyor. Veriler, senaryolar, kârlılık, sektörler, şirketler v.s. Hepsini yaşayarak görüyorsunuz. Proje geliştirmek için de çok önemli bir hazırlık oluyor. Çok ilginç projelerde çalıştık. Enerji, perakende, medya, bankacılık dahil birçok sektördeki çalışmalara aktif katıldım.   İş başa düşünce yuvaya döndüm  MCKINSEYde çalışırken, aile işlerine dönmeyi hiç düşünmediğini anlatan Funda Akın, 2004te bir sürprizle karşılaştığını söylüyor. Akın şöyle devam ediyor: İbrahim Bey, Cevahir  Otel ve Kongre Merkezini yaparken, 12 bin metrekarelik bir avm ile 8 bin metrekarelik bir rezidans karşılığı biz de arsamızı projeye dahil etmişiz. Proje bitmiş ancak avm binası kompleks içinde kalmak yerine müstakil bina olarak teslim edilmiş ki o dönemde Şişli Bomontide öyle bir bina bugünkü gibi cazip değildi. İşi kurtarmak için yuvaya döndüm. Büyük perakendecilere dosyalar gönderdim, kimse ilgilenmedi. 12 bin metrekare avm de olmuyordu. Bina kaldı mı elimize ne yapacağız?   Bina atıl kalacaktı ihtisas AVM oldu  2004te  Şişli Bomontide bu kadar büyük bir bina pek cazip değildi. Büyük perakendecilere dosyalar gönderdim, ilgilenmediler. 12 bin metrekare avm için küçük bir kiracı için büyüktü. Ev dekorasyonuna odaklı 35 dükkanlı ihtisas avm haline getirdim.   Şimdi büyümek için plan yapıyoruz  Adresistanbulda 1000 m2 mağazayı 2007de açtık. 2011de de Kanyonda 1.300 metrekarelik açtık. 10 milyon lira ciroya gidiyoruz. Habitatın küresel yeni sahipleri küçük mağazalara da evet diyor. Bu nedenle büyüme planları yapıyoruz. Ürünlerin yüzde 20si de yerli olabilecek.  Doors ile Habitatı şimdi büyüteceğiz FUNDA Akın, Bina için bir ihtisas avm tasarlamaktan başka çaremiz kalmamıştı diyor ve şöyle konuşuyor:  Ev dekorasyon sektörü dikkatimi çekiyordu. O dönemde 7 milyar dolarlık bir sektördü ve inşaat sektöründe çok hızlı bir çıkış bekleniyordu ki sonradan öyle de oldu. 35 mağazalık, üst gelir grubuna hitap eden ev dekorasyon ve tasarım merkezi Adresistanbul olarak 2005te projeyi açtık. Bunu yaparken sürece katkı olsun diye yurt  dışındayken çok beğendiğim ev dekorasyon markası Habitatı getirmek istedim. Bu arada Doors Grubu da ilk Kitchenette restoranını Adresistanbulda açmıştı ve bir kiracı toplantısında ben Habitattan bahsedince getirin, biz de ortak oluruz dediler. Doors ile yüzde 50şer ortaklıkla Habitatı getirdik. Adresistanbulda 1000 metrekarelik mağazayı 2007de açtık. 2011de de Kanyonda 1.300 metrekarelik mağaza açtık. Bu yıl 10 milyon lira ciroya gidiyoruz. Bu arada Habitat da global olarak el değiştirdi ve yeni sahipleri küçük mağazalara da evet diyor. Bu nedenle ortağımızla beraber hızlı bir büyüme için planlar yapıyoruz. Ayrıca ürünlerin yüzde 20sini de yerli tedarik edebileceğiz.   sozdemir@hurriyet.com.tr      
							
						
							
						
						
							