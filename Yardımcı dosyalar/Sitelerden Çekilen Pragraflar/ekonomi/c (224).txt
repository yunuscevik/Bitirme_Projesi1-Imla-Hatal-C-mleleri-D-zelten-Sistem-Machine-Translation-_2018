 
							
							
						
						
						 TÜRKİYEnin yüzde 98i Küçük ve Orta Boy İşletmelerden (KOBİ) oluşan şirketlerinin küresel rekabette başarılı olması için üzerinde çalışılması gereken çok sayıda konu başlığı var.  KOBİlerimizin kaliteyi, kurumsallaşmayı, ihracatı, tasarımı, inovasyonu ve markalaşmayı başarmak için desteklenmesi gerekiyor. Üstelik bu sürecin ülke geneline yayılmış şekilde yönetilmesi de şart. İşte bu noktada Türk iş dünyasının çatı örgütü konumundaki Türkiye Odalar ve Borsalar Birliği (TOBB) çok önemli projelere imza attı.  Bugüne kadar Avrupa Birliğ (AB) fonlarından 86 milyon Euro değerinde birçok projeyi Türk iş dünyasının hizmetine sunan TOBB bu kaynağın yaklaşık 60 milyon lirası ile 19 adet Avrupa Birliği İş Geliştirme Merkezi (ABİGEM) kurdu. Bu merkezler bulunduktları illerdeki işletmelere hangi alanda ihtiyaç duyuyorlarsa o alanda çok önemli destekler  sağladı.    KOBİLERE YEREL HİZMET  TOBB Başkanı Rifat Hisarcıklıoğlu bu konuda şu bilgileri aktarıyor: Eskiden KOBİlere, yerel düzeyde danışmanlık hizmeti arzında sorunlar vardı. Aynı şekilde, KOBİlerin danışmanlık hizmetine talebi de söz konusu değildi. Yani, çoğu işletmelerimizde, kurumsallaşma ve profesyonellik değil, el yordamıyla hareket söz konusuydu.  Bu yapısal soruna çözüm bulmak amacıyla yine AB fonlarından sağladığımız destek ile TOBB ve Odalarımızın desteği ile Gaziantep, İzmir ve Kocaelide Türkiye-AB İş Geliştirme Merkezleri (ABİGEM) kurduk. Ciddi bir boşluğa hitap ettik. Başarı, devamında daha fazla ABİGEMe talebi doğurdu. Halen devam eden proje ile, ABden sağlanan yaklaşık 60 milyon Euroluk hibe ile 19 ABİGEM kurarak KOBİlerimizin hizmetine sunduk.    1 YILDA 2 BİN 218 ŞİRKETE HİZMET  ABİGEMler işletmelere Ar-Ge,  inovasyon, dış ticaret, finans , insan kaynakları, kalite yönetimi, kümelenme,  tasarım ve pazarlama gibi alnalarda Avrupa standartlarında danışmanlık hizmeti veriyoruz. Hizmet alıp çok büyük atılımlar yapmış firmalarımız oldu. Biz de onları TOBBda kurduğumuz ABİGEM Koordinasyon Birimi ile bu başarı hikayelerini firma bazında ve kurum bazında takip ediyoruz. Son 1 yıl içerisinde, ABİGEMler tarafından 447 eğitim programı gerçekleştirildi. Bu eğitimlere 19 bin 278 kişi katıldı.  2 bin 218 firmaya danışmanlık hizmeti sağlandı. 111 proje de hazırlanarak uygulama konuldu. Bu bahsettiğim rakamlar, üç büyük şehrimiz için önemli değilmiş gibi görünebilir. Ama Anadoludaki KOBİlerimiz için çok önemli.   YENİ PROJELER YOLDA  TOBB olarak şirketlerimizin gerek yurtiçinde gerekse yurtdışında etkinliğini artırmak, ihtiyaçlarını gidermek ve sorunlarını çözmek için birçok projeyi hayata geçirdik. Yakında açıklayacağımız bazı yeni projeler üzerinde de çalışıyoruz.  İşsiz gençlere mesleki eğitim vermeyi, işverenlerin nitelikli eleman ihtiyacını karşılamaya amaçlayan Uzmanlaşmış Mesleki Eğitim (UMEM) projesi, KOBİlere kredi  konusunda kefil olan Kredi Garanti Fonu,  girişim sermayesi ve iş melekleri modellerinin gelişmesini misyon edinen KOBİ AŞ, gümrük kapılarının modernizasyonu ilk akla gelenler.    6 kente eğitim merkezi geliyor   TOBB Başkanı Rifat Hisarcıklıoğlu, Avrupa Birliği (AB) fonlarının katkısıyla hayata geçecek yeni bir projeyi de şöyle anlatıyor: Bu yeni proje, KOBİ Çalışan ve İşverenlerinin Küresel Ekonomideki Değişiklere Uyum Yeteneğinin Arttırılması (KUYAP) Projesi. 5 milyon Euroluk bir proje. Ankara, Elazığ, Erzurum, Samsun, Sivas ve Gaziantepte Eğitim Danışma ve Koordinasyon Merkezleri kuruyoruz.  AB finansman desteği ve TOBB, Elazığ TSO, Erzurum TSO, Gaziantep Sanayi Odası, Samsun TSO ve Sivas TSOnun finansman katkısıyla yürütülüyor. Hedef kitle çalışma hayatının tamamını, yani, işçi ve işverenleri kapsıyor. İşçileri de işverenleri de, değişen küresel şartlardaki yeni iş yapma ortamına hazırlıyoruz. Son dönemde İş Sağlığı ve Güvenliği ve nitelikli üretime ilişkin tartışmalar düşünüldüğünde ne kadar önemli bir iş yaptığımız daha da iyi anlaşılacaktır.   111 Oda ve Borsa  AB ile eşleştirildi   TOBB Başkanı Rifat Hisarcıklıoğlu şöyle devam ediyor: Üyesi olduğumuz Avrupa Odalar Birliği (Eurochambres) ile birlikte hazırladığımız Türk Oda Geliştirme Programı ile 2001 yılında Avrupa Birliğinden 1 milyon Euro hibe almıştık. Oda ve borsalarımıza AB üyesi ülkelerin oda ve borsalarını eşleştirme yoluna gittik. İngiltere Ticaret Odasının uyguladığı, müşteri memnuniyetine dayalı Oda Akreditasyon sistemini Türkiyeye taşıdık. Bu yılın ortasında tamamladığımız proje ile Oda Geliştirme Programları kapsamında, Avrupa Birliğinden 12 milyon Euro daha hibe sağladık. Bu kaynakla, 111 Oda ve Borsamız AB Odalarıyla eşleşti. 80 Oda ve Borsa uzmanına AB temel ve uzmanlık eğitimi sağlandı. 426 firmaya AB müktesebatına uyumlu üretim desteği verildi. 50 Oda ve Borsa uzmanına Eurochambres Akademisine burslu katılma imkanı sağlandı. 60 oda borsa uzmanına Belçika, Fransa, Avusturya ve Polonyaya inceleme ziyaretleri imkanı tanındı.   
							
						
							
						
						
							