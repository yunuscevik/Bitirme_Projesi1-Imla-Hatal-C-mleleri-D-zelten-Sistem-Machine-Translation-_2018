 
							
							
												
						 Çavuşculu, şu anda altının gram fiyatının 102 lira, çeyrek altının ise 175 lira olduğunu ifade ederek, altın  fiyatlarında kısa vadede büyük bir artış beklemediklerini söyledi.  Altının tasarruf için her zaman "güvenli liman" olduğunu ve bu özelliğini koruduğunu dile getiren Çavuşculu, yatırım değil, tasarruf yapmak isteyenleri altın almaya çağırdı.    KUYUMCULAR DÜĞÜNLERE HAZIRLAR  12 Haziran'da okulların kapanmasıyla artan sünnet, nişan ve düğünlerin altın piyasasını hareketlendirdiğini anlatan Çavuşculu, kasım sonuna kadar sürmesi beklenen söz konusu törenler için kuyumcuların hazırlık yaptıklarını kaydetti.  Nişan ve düğünler için yaklaşık 5 bin model alyans hazırladıklarını ifade eden Çavuşculu, "Ayrıca çiftlerimizden gelecek taleplere göre özel tasarımlı alyanslar da yapıyoruz" dedi.  Türk geleneği olarak nişan ve düğünlerde aile büyükleri tarafından alınan takı setlerinin de her keseye uygun üretildiğini kaydeden Çavuşculu, "14 ve 22 ayar olarak hazırlanan takı setlerinin fiyatları 500 liradan başlıyor. Talep ve isteğe göre hazırlanacak takı setlerimizin fiyatları, kullanılacak kıymetli taşlara göre değişiklik gösteriyor" değerlendirmesinde bulundu.   Takı setlerinin ikili, üçlü, dörtlü olarak tasarlandığını bildiren Çavuşculu, "Herkesin isteğine ve kesesine uygun olması için biz kuyumcular olarak elimizden geleni yapıyoruz. Her çeşit ve fiyatta takılarla, alyanslarla çiftlerimizi bekliyoruz" diye konuştu.     							
						
							
						
						
							