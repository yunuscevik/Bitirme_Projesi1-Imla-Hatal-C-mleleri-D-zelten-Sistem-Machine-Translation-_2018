

  
    
      
       
     
	Brand Finance tarafından "Türkiye’nin En Değerli Markaları-Turkey 100" çalışmasının 8’incisi tamamlandı. 

	"Türkiye’nin en değerli markaları 2015" listesinde ilk sırayı 2 milyar 516 milyon dolarlık marka  değeriyle Akbank  alırken, bunu marka değeri 2 milyar 475 milyon dolar  olan Türk Telekom  ve değeri 2 milyar 445 milyon dolar olan İş Bankası  takip etti. 

	Türk Hava Yolları , 2 milyar 219 milyon dolarlık marka değeriyle listede dördüncü sırada, Garanti Bankası  1 milyar 953 milyon dolar değeriyle beşinci, Arçelik  de 1 milyar 845 milyon dolar değeriyle altıncı sırada yer aldı. Bu kuruluşları 1,7 milyar dolarlık değeriyle Turkcell  izlerken, ardından sırasıyla marka değeri 1 milyar 393 milyon dolar olan Yapı Kredi , 1 milyar 387 milyon dolar olan BİM , 1 milyar 85 bin dolar olan Anadolu  Efes , 1 milyar 7 bin dolar olan Ziraat Bankası , 973 milyon dolar olan Halkbank  ve 748 bin dolar olan OMV Petrol Ofisi  geldi. 

	İlk 100 arasında Finansbank  (20), Denizbank  (23), TEB  (26) Şekerbank  (43) gibi bankalar ile Galatasaray  (30), Fenerbahçe  (46), Beşiktaş  (59) ve Trabzonspor  (86) gibi spor  kulüpleri de yer alırken, Opet (25), Aygaz (28), TAV  (34), Aselsan  (47), Hürriyet  (56), Boyner  (62), Otokar  (63), Ege  Seramik (100) gibi kuruluşlar da listeye girdi. Borsa İstanbul  ise 87’inci sırada yer buldu. 

	Öte yandan Brand Finance’nin 2014 sıralamasında ilk sırada Türk Telekom, ikinci sırada Akbank, üçüncü sırada ise Türk Hava Yolları yer alıyordu. 

	 En değerli 100 markanın toplam değeri 25-35 milyar dolar 
	  

	Çalışmaya göre, Türkiye’nin en değerli 100 markasının toplam değeri ise 25-35 milyar dolar bandında seyrediyor. Söz konusu değerin küresel ölçekte tek bir markanın değerine yakın olduğu ifade ediliyor. 

	Brand Finance Türkiye Direktörü Muhterem İlgüner, toplam değeri oluşturan iş kolları açısından yapılan incelemenin küresel liste ile tam tersine sonuç verdiğini belirtti. Söz konusu incelemeye göre, Türkiye’nin en değerli 100 markasının toplam değerinin yüzde  69’nu "hizmet sektörü"nün oluşturduğuna işaret eden İlgüner, küresel listede yer alan 500 markanın toplam değerinin yüzde 71’nin ise "ürünler"den oluştuğunu kaydetti. 

	İlgüner, bu tablonun reel sektör açısından Türkiye’nin henüz değerli markalar geliştiremediğini gösterdiğini ifade etti. Brand Finance’ın araştırması göre, Türkiye’nin en değerli 100 markası sıralamasında ilk 20’de yer alan markalar şöyle: 

	 2015 Marka Değeri Marka Sıralaması (milyon dolar) 
	  

	 
	1- Akbank 2,516 

	2-Türk Telekom 2,475 

	3- İş Bankası 
	2,445 

	4-Türk Hava Yolları 2,219 

	5-Garanti 1,953 

	6-Arçelik 1,845 

	7-Turkcell 1,700 

	8-Yapı Kredi 1,393 

	9- BİM 1,387 

	10- Anadolu Efes 1,085 

	11-Ziraat Bankası 1,007 

	12-Halkbank 973 

	13-OMV Petrol Ofisi 748 

	14-Ülker Bisküvi 745 

	15-Vakıfbank 725 

	16-Enka 681 

	17-Şişe Cam 575 

	18-Migros 547 

	19-Ford Otosan  544 

	20-Finansbank 530 

	 Veriler KAP’tan alınıyor 
	  

	Erişilebilir finansal verilere ve analist gözlemlerine dayanan sınırlı bilgi ile yürütülen marka değeri sıralama çalışmaları, markanın gelecekte gelir üretme kabiliyetini yansıtıyor. Bu kabiliyet, geçmiş dönem performansı ile gelecek dönem beklentilerinin bugüne indirgenerek yapılan analiz sonucu ortaya çıkıyor. 

	Değerlendirmenin önemli göstergelerinden olan "Marka Gücü Endeksi" ise marka yönetiminin başarısını ortaya koyuyor. 

	Kamuyu Aydınlatma Platformu’nda yayımlanan konsolide mali tablolar şirketlerin tüm markalarına ait toplu veriyi veriyor. 100 markalık listenin yüzde 80 - 85’ine ait veriler KAP’tan temin ediliyor. Geriye kalanı şirketlerin doğrudan ilettiği verilerden elde ediliyor. 

	Brand Finance genel tabloları hazırlarken, markalı faaliyete ait son 3 yıllık geçmiş finansal verileri yorumluyor ve gelecek 5 yıla ait projeksiyon yapıyor. 

	Marka değeri için satışlar içerisinde markaya ait pay değerlendirilirken, gelecek yıllarda beklenti ne kadar yüksek olursa  marka değeri o denli artıyor. 

	Marka derecesi "AAA - Çok çok güçlü", "AA - Çok güçlü", "A Güçlü", "BBB-B - Orta", "CCC-C - Zayıf", "DDD-D - Çok zayıf" olarak değerlendiriliyor. 

	Marka değerlendirme kirilişi Brand Finance Londra , Türkiye, ABD  (Şikago, New York), Almanya , Avustralya , Brezilya , Dubai , Fransa , Güney Afrika , Güney Kore , Hırvatistan , Hindistan , Hollanda , Hong Kong , İspanya , İsviçre , Kanada , Portekiz , Rusya , Singapur , Sri Lanka  şubeleri ile geniş bir coğrafyada faaliyet gösteriyor. 

	Faaliyet alanı "Değerlendirme, Çözümleme, Strateji  Geliştirme, Lisans " olmak üzere 4 ana başlık altında toplanıyor. 

	 AA 
	    
 
