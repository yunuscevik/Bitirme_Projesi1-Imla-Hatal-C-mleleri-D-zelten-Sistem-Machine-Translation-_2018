 
							
                      	 Somadaki facia sonrası Gülün, DDKnın tavsiyeleri var sözleriyle işaret ettiği raporda, ilgili tüm kurumlara tedbir alınması çağrısı yapılmıştı. 08 Haziran 2011 tarihli raporda dikkat çekici bazı başlıklar şöyle:  ÜRETİM ZORLAMASI  Maden kazalarının nedenleri arasında risk değerlendirmesi yapılmaması, taşeronluk/alt işverenlik uygulaması, üretim zorlaması, geçmiş kazalardan ders alınmaması gibi sorunlar, kamu birimleri denetimlerinin etkinsizliği, mesleki eğitim ve iş güvenliği kültürü noksanlıkları olarak tespit edilmiştir.  EĞİTİMSİZ İŞÇİ  Tüm tarafların referans olarak kullanabileceği bir uygulama rehberine ihtiyaç duyulmaktadır. Mevcut düzenlemelerin bu ihtiyacı karşılamaktan uzak olduğu anlaşılmaktadır. Yeraltı Kömür Madenlerinde Sağlık  ve Güvenliğe İlişkin ILO Uygulama Rehberinin ülke şartları doğrultusunda düzenlenerek bir uygulama yönetmeliği haline getirilmesinin gerekli olduğu değerlendirilmektedir. Kazaların nedenleri arasında eğitim eksikliği önemli etkenlerden birisi olarak ortaya çıkmaktadır. İşverenlerce eğitimin zaman kaybı ve gereksiz yere katlanılan bir maliyet olarak algılandığı görülmüştür.Eğitim verilmeyen işçilerin yeraltı maden ocaklarında işe başlatılmaması gerektiği değerlendirilmektedir.  RUHSAT SAHAYA VERİLMEMELİ  Maden İşleri Genel Müdürlüğü tarafından verilen ruhsatların kayıtlarının saha bazında yapıldığı, işletme/ocak bazında kayıt tutulmadığı, bir ruhsat sahasında ruhsat sahibi veya başkası tarafından işletilen birden fazla maden ocağı bulunması halinde kayıtların bunları içerecek şekilde tutulmadığı müşahede edilmiştir.  ZORUNLU AMA DENETLEMEMİŞ  Madenlerde kullanılan elektrikli cihaz ve ekipmanların test ve kalibrasyon hizmetlerini görecek, iş sağlığı ve güvenliği teçhizatının kalibrasyon ve testlerini yaparak belgelendirebilecek akredite birimler mevcut değildir. Devlet mevzuat çıkarmış ancak  birimleri oluşturamamıştır. 
						
							