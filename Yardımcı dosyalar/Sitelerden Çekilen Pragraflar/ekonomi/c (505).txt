
	Türkiye İstatistik Kurumu (TÜİK), Nisan 2015 ‘Sanayi Ciro Endeksi’ni açıkladı. Buna göre; sanayinin alt sektörleri (2010=100 temel yıllı) incelendiğinde; 2015 yılı Nisan ayında bir önceki aya göre madencilik ve taşocakçılığı sektörü endeksi yüzde 5,0, imalat sanayi sektörü endeksi ise yüzde 1,8 arttı. 

	Sanayinin alt sektörleri (2010=100 temel yıllı) incelendiğinde; 2015 yılı Nisan ayında bir önceki yılın aynı ayına göre madencilik ve taşocakçılığı sektörü endeksi yüzde 0,6 azalırken, imalat sanayi sektörü endeksi ise yüzde 9,3 arttı. 

	Ana sanayi grupları (MIGs) sınıflamasına göre, 2015 yılı Nisan ayında bir önceki aya göre en yüksek artış yüzde 8,3 ile dayanıklı tüketim malı imalatında gerçekleşti. 

	İmalat sanayi alt sektörleri incelendiğinde, 2015 yılı Nisan ayında bir önceki aya göre en yüksek artış yüzde 23,9 ile bilgisayarların, elektronik ve optik ürünlerin imalatında gerçekleşti. Bu artışı yüzde 10,9 ile mobilya imalatı ve yüzde 4,7 ile elektrikli teçhizat imalatı takip etti. 

	İmalat sanayi alt sektörleri incelendiğinde, 2015 yılı Nisan ayında bir önceki aya göre en yüksek düşüş yüzde 14,3 ile makine ve ekipmanların kurulumu ve onarımında gerçekleşti. Bu düşüşü yüzde 9,4 ile diğer ulaşım araçlarının imalatı ve yüzde 3,7 ile içeceklerin imalatı takip etti.  
