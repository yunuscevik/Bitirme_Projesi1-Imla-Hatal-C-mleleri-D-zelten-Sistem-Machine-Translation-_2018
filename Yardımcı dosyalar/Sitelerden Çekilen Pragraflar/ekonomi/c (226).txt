 
							
                      	 İşletme sahibi Mustafa Çağlar, kaya tuzundan sabunun yanı sıra lamba ve süs eşyası ürettiklerini söyledi.  Ustaların elinde işlenen tuzdan sabunların çok özel olduğu anlatan Çağlar, "Bunların duş alırken kullanılmasını uygun görmüyoruz çünkü yıkanırken vücudumuza sürdüğümüzde kesiklere neden olabilir. Banyodan sonra işlenmiş haldeki tuz sabununu hafif şekilde nemli vücuda sürdüğünüzde yarar sağlıyor. Saçlara sürüldüğündeise kepeğin sona ermesine yardımcı oluyor" diye konuştu.  Çağlar, sabunun vücudu rahatlattığını ve negatif enerjiyi aldığını vurgulayarak, şunları kaydetti:  "Tuz sabununun içinde bulunan kil ve diğer mineraller, vücudumuzu dezenfekte ediyor, derideki gözenekleri açarak derinin nefes almasını sağlıyor. Yine deride bulunan parazitler, egzama gibi kabuklaşma yaraları tedavi ediyor. İçinde bulundurduğu kil ve antiseptik özelliğiyle ayak mantarlarına iyi geldiğini görüyoruz. Dünyanın birçok yerinde güzellik merkezlerinde kil kullanılır. Bizim sabunumuzda kil doğal bulunuyor."  İngiltere'den talep  Çok sayıda ilden talep aldıklarını belirten Çağlar, "Güzellik salonları başta olmak üzere birçok firmaya ürünlerimizi satıyoruz. Yoğun tüketimi var, insanlar faydasını görüyor. İhtiyaca cevap vermeye çalışıyoruz" ifadelsini kullandı.  Çağlar, İngilizler'in tuz sabununu sevdiğine işaret ederek, sözlerini şöyle tamamladı:  "Tuz sabunu çok büyük ilgi gördü. Şimdi bize sipariş olarak dönüşü oldu. Yıllar önce Avrupa piyasasına Himalaya tuzu girmiş olmasına rağmen, bizim gönderdiğimiz numuneler daha çok beğenildi. Çankırı'nın kaya tuzundan üretilmiş olması şartıyla tuz sabunu istendi. Biz de bunun hazırlığını yaptık. İlk olarak bin tuz sabununu İngiltere'ye göndereceğiz. Ardından da ihracatımız devam edecek."  
						
							