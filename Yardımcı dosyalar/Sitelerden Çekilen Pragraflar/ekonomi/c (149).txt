 
							
							
												
						 Silifke Ziraat Odası Başkanı Mahire Can AA muhabirine, ilçe genelinde bin 35 dönümde kiraz üretildiğini, yılda yaklaşık 400 ton ürün elde edildiğini belirtti.  Kiraz üretiminin Çaltıbozkır, Öztürkmenli, Seydili, Şahmurlu, Kırobası, Örenköy, Kavak, Çatak, Kırobası ve Sarıaydın mahallelerinde yapıldığını aktaran Can, hasat sezonunun temmuz ortalarına kadar süreceğini kaydetti.  Hasat edilen kirazın iç piyasada İstanbul , Ankara , İzmir  başta olmak üzere Türkiye geneline gönderildiğini anlatan Can, çiftçinin bilinçli ve kaliteli üretim yapması amacıyla İlçe Gıda Tarım ve Hayvancılık Müdürlüğü öncülüğünde teknik bilgi ve uygulamalı eğitim verildiğini söyledi.  Çaltıbozkır Mahallesi muhtarı Mehmet Karazor da ilk hasadı yapmanın mutluluğunu yaşadıklarını kaydetti.  Son yıllarda kiraz üretiminin yaygınlaştığını ifade eden Karazor, fiyatların üreticiyi sevindirdiğini belirtti.     							
						
							
						
						
							