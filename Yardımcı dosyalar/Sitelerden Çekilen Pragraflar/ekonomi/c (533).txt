  RADİKAL -  Türk akımı projesinde dev adım atıldı. Sputniknews.com'un haberine göre Rusya ve Yunanistan arasında uzun süredir devam eden müzakereler sonuçlandı ve anlaşma imzalandı. 
St. Petersburg Ekonomik Forumu'nda konuşan Rusya Enerji Bakanı Aleksandır Novak, Türk Akımı'nın Yunanistan ayağının inşasının 2016'da başlayacağını ve 2019'a kadar bitirileceğini söyledi. Doğalgaz boru hattının yılda 47 milyar metreküp kapasiteli olacağını belirten Novak, 2 ülkenin eşit payı olacağını, inşaat masraflarının Rusya tarafından karşılanacağını, inşaatın bitiminin ardından da Yunanistan'ın parayı geri ödeyeceğini söyledi. 
Yunanistan Enerji Bakanı Panagiotis Lafazanis ise toplantının &lsquo;tarihi nitelikte olduğunu  belirtip şu ifadeleri kullandı:  Boru hattı sadece Rusya ile Yunanistan ı değil 
                Avrupa 
               halklarını da bağlayacak. Şu an verdiğimiz mesaj dostluk ve istikrar. 
                Bugün 
               imzasını attığımız boru hattı, Avrupa da herhangi birine karşı ya da birine karşı değil. Bu, tüm bölgeye barış ve istikrar getirecek bir boru hattı.  
 'KESİN ANLAŞMA YOK'  
Güney Akım yerine, Karadeniz'den Trakya'da karaya çıkacak dört hatlı yılda 63 milyar metreküplük Türk Akım projesini gündeme getiren Rusya, Yunanistan ile hattın uzatılması konusunda anlaşma imzalamış olmasına karşılık henüz 
                    Ankara 
                   ile kesin bir hükümetler arası anlaşmaya varmış değil. 

                Türkiye 
              -Yunanistan sınırında son bulacak Türk Akım projesinde Avrupa'ya doğalgaz satışı için Yunanistan sınırında bir sevk noktası kurulması gerekiyor. 
Rusya hattın Avrupa'ya devamı için kendisi ile doğalgaz ticaret bağlarını koparmak isteyen AB ülkelerini de ikna etmek zorunda. 
Avrupa'nın en büyük doğalgaz tedarikçisi olan Rusya, Türk Akım'ın yanı sıra kıtaya Baltık Denizi üzerinden doğalgaz taşıyacak iki yeni boru hattı projesi üzerinde çalışıyor. 
Gazprom CEO'su Alexei Miller'in Reuters'a yaptığı açıklamaya göre bu iki yeni hat Türk Akım'a rakip değil. 
 
    