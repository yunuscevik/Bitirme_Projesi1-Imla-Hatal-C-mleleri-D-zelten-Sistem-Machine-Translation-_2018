

  
    
      
       
     
	Türkiye İstatistik  Kurumu (TÜİK), 2015’in 1. çeyreğine ilişkin işgücü  maliyeti endeksini açıkladı. Buna göre, mevsim ve takvim etkilerinden arındırılmış saatlik işgücü maliyeti endeksi, 2015 yılının ilk çeyreğinde bir önceki çeyreğe göre yüzde  4,8 artış gösterdi.  

	Sektörel ayrıma göre incelendiğinde, endeks değerindeki artış oranı, sanayi sektöründe yüzde 3,9, inşaat sektöründe yüzde 1,9 ve hizmet sektöründe yüzde 5,6 oldu. Saatlik işgücü maliyeti endeksinde en yüksek artış yüzde 19,5 ile bilgi ve iletişim sektöründe gerçekleşti. 

	 Saatlik kazanç endeksi  
	  

	Saatlik kazanç endeksi söz konusu dönemde yüzde 4,4 arttı. Endeks değerlerindeki artış oranları, sanayi sektöründe yüzde 4,7, inşaat sektöründe yüzde 2 ve hizmet sektöründe ise yüzde 4,4 olarak belirlendi. Saatlik kazanç endeksinde, söz konusu dönemde en yüksek artış yüzde 12,9 ile bilgi ve iletişim sektöründe gerçekleşti. 

	 Saatlik kazanç dışı işgücü maliyeti endeksi  
	  

	Saatlik kazanç dışı işgücü maliyeti endeksi de önceki çeyreğe göre yüzde 5,3 arttı. Endeks değerinde, sanayi sektöründe yüzde 2,6, inşaat sektöründe yüzde 1 ve hizmet sektöründe yüzde 7,6 artış oldu. Saatlik kazanç dışı işgücü maliyeti endeksinde en yüksek artış yüzde 67,4 ile bilgi ve iletişim sektöründe görüldü. 

	 AA 
	  
  
 
