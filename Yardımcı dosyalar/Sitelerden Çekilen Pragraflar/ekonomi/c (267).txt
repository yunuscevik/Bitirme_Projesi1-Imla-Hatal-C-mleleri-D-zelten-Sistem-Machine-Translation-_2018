 
							
							
						
						
						 BUNDAN tam 25 yıl önce yani 1989 yılında Çek marka Skoda, Türkiyede Yüce Auto distribütörlüğünde faaliyete geçtiği zaman gazetelerde bir ilan  yer aldı. Türkiyeye hoşgeldin mesajiyla verilen Skoda Favorit modelinin bu ilanında, aracın ön camından sarkan bir çocuk dikkat çekiyordu.  O zaman 3 yaşında olan bu çocuk Yüce Autonun kurucusu Orhan Yücenin yeğeni ve şu anda Yüce Autonun Başkanı Ahmet Yücenin oğlu Ali Yüceden başkası değil. 25 yıl sonra şirketin yönetiminde yer alan ve sektörde en genç otomotiv patronu ünvanına sahip Ali Yüce, Hürriyet için bugün yine aynı pozu verdi.       KANIM YEŞİL AKIYOR  Ailesinin büyükleri gibi tam bir Skoda ve Galatasaray fanatiği olan 28 yaşındaki Ali Yüce söze, Skodaya o kadar tutkuyla bağlıyım ki, damarı kessen kanım yeşil akar diye başlıyor. Ortaokul yıllarında büyük dayısı ve manevi babası olan Orhan Yücenin isteğiyle yazları çalışarak Skodaya adım atan Ali Yüce, tam zamanlı olarak ise 12 yıldır görev yapıyor. Yani Ali Yüce, 3 yaşında reklam  yıldızı olarak adım attığı Skoda macerasına 16 yaşından bu yana tam zamanlı olarak devam ediyor. Ali Yüce, Orhan Yücenin vefatı sonrası babasıyla birlikte direksiyona geçiyor. Babası Ahmet Yüce aslında şirketteki tüm sorumluluğu Genel Müdür Tolga Senyücel ile birlikte oğluna bırakmış durumda. Yüce Autonun Yönetim Kurulu üyesi olan Ali Yücenin görev alanında yurtdışı ilişkileri, reklam ve pazarlama bulunuyor.    İYİ BİR TAKIM OLDUK  Bilgi Üniversitesi İletişim Fakültesi, Pazarlama ve Reklamcılık Bölümünden mezun olan Ali Yüce, son dönemde Genel Müdür Tolga Senyücel ve ortakları Doğuş Otomotivle çok uyumlu bir şekilde çalıştıklarını belirterek şunları söylüyor:  Hem Tolga beyden hem Doğuş Grubundan çok fazla şey öğreniyorum. Tolga Senyücel ile iyi bir takım olduk. Ben şanslıyım çünkü önce Orhan Yüce ardından babam ve şimdi de profesyonel yöneticiler benim önümü açtılar. Açıkçası ben profesyonellik ve patronluğu birleştiriyorum. İş hayatına aile şirketinde devam edeceğim. Başka şirketlerde çalışmayı düşünmüyorum. Amacım Skodayı belirli bir seviyeye getirip büyütmek. Daha önce şirketin reklam ve iletişimine ağırlıklı olarak bakıyordum şimdi bir çok şeyle ilgileniyorum. Son dönemde özellikle merkezle dialog ve fabrikayla iletişimi de yürütüyorum. İyi bir ekip olduk. Babam şirket yönetimini aileden bana bıraktı. Yani Yüce ailesini ben temsil ediyorum.  Yarsuvatın listesinde   1986 doğumlu Ali Yüce, ilk ve orta öğrenimini İstanbul Erkek Lisesi ve Eyüboğlu Kolejinde tamamladı. Bilgi Üniversitesi İletişim Fakültesi, Pazarlama ve Reklamcılık Bölümünden mezun olan Ali Yüce, Galatasaray Spor  Kulübü, Büyük Kulüp, Moda Deniz Kulübü, Türk-Çek Dostluk Derneği, ODD ve OYDER üyeliklerini de sürdürüyor. Babacı Ahmet Yüce ve büyük dayısı Orhan Yüce gibi Galatarasay sevdalısı olan Ali Yüce, kulübün 25 Ekimde gerçekleşecek Genel Kurulunda yeni yönetimde yer almak için çalışıyor. Babası Ahmet Yücenin Ünal Aysalın listesinden yer aldığını hatırlatan Ali Yüce, Ben Ünal Aysalın yerine aday olan Duygun Yarsuvatın listesindeyim. Babam, Yüce Auto gibi Galatasaraydaki görevini de bana bırakıyor dedi.    Hızla büyüyor    SKODAnın yükselişi, Türkiyede de hız kesmeden devam ediyor. Eylülde yüzde 7ye yaklaşan daralmanın yaşandığı Türkiye otomobil pazarında satışlarını yüzde 18 artıran Skoda, 1300 adetlik satış yaptı. Eylül ayında pazar payını yüzde 27,67 oranında artışla yüzde 2,64e çıkaran Skoda, otomobil pazarında en çok satış yapan markalar arasında 15. sırada yerini aldı. Bu yılın ilk 9 ayında otomobil pazarı yüzde 18,92lik düşüş yaşanırken, Skoda satışları yüzde 7ye ulaşan artışlarla 9 bin 407 adede ulaştı. Bu sonuçla otomobil pazarında 2,56 pazar payı elde eden Skodanın, bu dönemdeki pazar payı artışı da yüzde 32ye ulaştı. Skoda, 9 aylık satışlarıyla otomobil pazarında 14. marka konumuna yerleşirken, bu dönemde otomobil satışlarını en çok artıran 4. marka oldu.      
							
						
							
						
						
							