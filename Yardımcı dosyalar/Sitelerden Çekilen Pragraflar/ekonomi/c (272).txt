 
							
                      	 Hazırlanan taslağa göre ön ödemeli konut  satışında devir veya teslim süresine 36 ay sınırı getiriliyor. Tüketici teslim tarihine kadar gerekçe göstermeden sözleşmeden dönebilecek. Satıcı, konut sayısı 30un üzerinde olan projeler için bina tamamlama sigortası yaptıracak. Proje tanıtımlarında fiyat bilgisine yer verilmesi halinde net alanın da gösterilmesi zorunlu olacak. Bakanlığın hazırladığı Ön Ödemeli Konut Satışları Yönetmelik taslağı tamamlandı. Önümüzdeki günlerde hayata geçecek olan taslak, binlerce insanın mağduriyet yaşamasına neden olan ön ödemeli konut satışlarına yeni düzen getiriyor. Konut satışına şu hükümler getiriliyor:   KAZANÇ YOKSA ÖDEME YOK   Devir veya teslim tarihine kadar tüketici gerekçe göstermeden sözleşmeden dönme hakkına sahip olacak. Sözleşmeden dönülmesi durumunda satıcı; ön ödemeli konut satışı nedeniyle oluşan vergi, harç ve benzeri yasal yükümlülüklerden doğan masraflar ile sözleşme bedelinin yüzde 2sine kadar tazminatın ödenmesini isteyebilecek. Satıcının yükümlülüklerini yerine getirmemesi, tüketicinin ölmesi, tüketicinin kazanç elde etmekten sürekli olarak yoksun kalması halinde tüketiciden bedel talep edilmeyecek.   Net alan belirtilecek   TANITIM broşürleri, gazete , televizyon , internet sayfası ve benzeri mecralarda yapılan tanıtımlarda fiyat bilgisine yer verilmesi halinde, bağımsız bölüm net alanının da gösterilmesi zorunlu olacak. Konutun yer aldığı projede sonradan değişiklik yapılması durumunda, değişikliğin tüketiciye bildirilmesi gerekecek. Tüketicinin proje değişikliğini kabul etmeyerek sözleşmeden dönme hakkını kullanması halinde tüketiciden vergi, harç, masraf, tazminat gibi hiçbir bedel talep edilemeyecek.   SATILIK KONUT İLANLARI İÇİN TIKLAYIN   
						
							