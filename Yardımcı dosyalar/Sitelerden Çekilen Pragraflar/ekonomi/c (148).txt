 
							
							
												
						 İsrail medyasında yer alan haberlere göre, Başbakan Binyamin Netanyahu'nun davetlisi olarak gelen Richard, Netanyahu ve Orange şirket yetkilileriyle bir dizi görüşme gerçekleştirecek.  Richard, geçen hafta yaptığı açıklamada, İsrailli operatör "Partner" ile iş birliklerini bitirebileceklerini söylemişti.Mısır'ı başkenti Kahire'de düzenlenen basın toplantısında konuşan Richard, "İsrail'den çekilmeyi planlıyoruz. Biraz zaman alacak ama kesinlikle bunu yapacağız. Elimde olsa yarın bırakmaya hazırım" ifadesini kullanmıştı.İsrail'den gelen tepkiler üzerine geri adım atan Richard'ın, İsrail Başbakan Yardımcısı Silvan Shalom'u arayarak özür dilediği bildirilmişti. Shalom'un ofisinden yapılan açıklamada, Richard'ın, "Ben İsrail'in bir dostuyum ve İsraili seviyorum. Sözlerim bağlamından saptırılarak yanlış anlaşıldı. Kendim ve şirketim adına bu açıklamalardan dolayı özür dilerim. Orange olarak boykotun her türlüsünü kınıyoruz" dediği aktarılmıştı.   Bazı uluslararası sivil toplum kuruluşları, İsral'in Batı Şeria'daki politikalarını protesto için Orange şirketine uzun zamandır İsrail pazarından çıkması yönünde baskı yapıyordu. İsrail'de 2,84 milyon abonesi olan Partner telekomünikasyon şirketi, pazar payının yaklaşık yüzde 28'ini elinde bulunduruyor.İsrail'de 5 sivil toplum örgütünün ortak yayımladığı raporda, Partner şirketinin Batı Şeria'da hukuksuz şekilde faaliyet yürüttüğü, yasa dışı Yahudi yerleşim faaliyetlerinin kuruluşuna ve iletişim altyapısına doğrudan katkı sağladığı ifade ediliyor. Doğu Kudüs ve Batı Şeria'da inşa edilen Yahudi yerleşim yerleri, uluslararası toplum tarafından illegal olarak kabul ediliyor. 							
						
							
						
						
							