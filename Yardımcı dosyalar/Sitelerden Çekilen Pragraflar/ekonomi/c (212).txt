 
							
							
						
						
						 Çalışılmakta olan imar yasasında herhangi bir şekilde vatandaşların sahip oldukları arazi, arsa, evin değer kazanması durumunda vergi gelmesinin söz konusu olmadığını kaydeden Başbakan Davutoğlu, Vergi yükü söz konusudeğildir. Belediyelerimizin yaptığı düzenlemeler çerçevesinde olabilecek değer artışında değer artışı söz konusu olmayacaktır. Sadece herhangi bir vatandaş imar değişimi talebinde bulunursa bireysel olarak, onun getirdiği ek değer, onunla ilgili bir düzenleme gelecek. Bireysel taleplerde de bir arsada imar değişiminin getireceği yüksek kazancın, yan arsada oluşacağı adaletsizlik için, bunun sokak pafta olmasına özen göstereceğiz dedi.   BABACANA MEKTUP  Konut  Geliştiricileri ve Yatırımcıları Derneği (KONUTDER), rant vergisinin sadece bireysel başvurulardan talep edilmesini, kamunun talep dışı yaptığı işlemlerden vergi almaması gerektiğini açıklamıştı. Başbakan Ahmet Davutoğlunun dün yaptığı açıklamaların sektörün beklentilerine cevap verdiğini belirten KONUTDER Başkanı Ömer Faruk Çelik, bu hafta taleplerini Başbakan Yardımcısı Ali Babacan a mektupla ileteceklerini ifade etti. Rant vergisinde bireysel başvurularda yüzde 80 ile yüzde 100 arasında vergi alınacağı açıklanmıştı. Gayrimenkul temsilcilerinin Ali Babacana iletecekleri mektupta bu oranın düşürülmesi isteyecek. Sektör  temsilcileri, vergilerin ruhsat alımında ya da satışta nakit olarak alınması yerine 24 ay taksitle ödenmesini önerecek.   İMAR TRANSFERİ  27 Ocakta Ankara da düzenlenen ve Başbakan Ahmet Davutoğlu ve 8 bakanın katıldığı İnşaat Zirvesinde bir araya gelen 250 inşaat sektörü temsilcisi imar artışından pay alınırken, düşüş durumunda da zararın tazmin edilmesini istemişti. Başbakan Davutoğlunun da sıcak baktığı bu talep bir kez daha Ali Babacana iletilecek mektupta gündeme gelecek. İnşaat sektör temsilcileri, kamuya kentsel dönüşümde uygulanması planlanan imar transferi seçeneğini de sunulacak. Buna göre bir arsada kamu emsali düşürdüyse, aynı bölgede başka bir alanda imar artışı hakkı tanıyarak, arsa sahibi ya da geliştiricinin zarara uğramasını engelleyecek.  galagoz@hurriyet.com.tr       
							
						
							
						
						
							