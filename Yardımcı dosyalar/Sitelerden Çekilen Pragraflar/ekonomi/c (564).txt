 RADİKAL- Bandırma Ticaret Borsası Kadın ve Genç Girişimciler Kurulunun ortaklaşa düzenlediği "Ülkemizdeki ve Dünyadaki Ekonomik Gelişmeler ve Girişimcilik" konferansına katılan 
                İş 
               Bankası Yönetim Kurulu Başkanı Ersin Özince, burada yaptığı konuşmada, seçim sonrası iş dünyasının yanlış değerlendirmeler yaptığını söyledi. 
Özince, yeni başarılara imza atmak için bu yılın uygun bir yıl olmayacağını düşündüğünü belirterek, "İnşallah bu görüşüm ve düşüncemde yanılırım. Diyelim ki çok ahenkli yeni bir hükümeti kısa zamanda başardık. Mutlaka ciddi bir şekilde vites değiştirmemiz gerekiyor. Vites değiştirmemiz ancak şöyle olabilir. 
                Türkiye 
              'de uzun zamandır geciktirdiğimiz reformları yapma konusunda önce kendi halkımıza taahhütte bulunmamız lazım" dedi. 
Türkiye'nin gelişmiş ülkeler arasında ilk 20'ye girdiğini, buna rağmen gençlerin çoğunun işsiz olduğunu aktaran Özince, şunları kaydetti:"Üstelik belki de onların çoğunun tahsili bizden iyi. Belki onların yerinde oturan bir çoğumuz var. Mutlaka değişimin gereğini yapmak lazım. Çok fazla iç politikayla uğraşıyoruz, dünyaya bakmamız lazım. Dünyaya bakmamız için de şirket gibi olmamız lazım. 78 milyonluk, dünyanın en büyük ekonomilerinden birinin yönetilmesi sorumluluğu hepimizin. İş adamı için de böyle devlet adamı için de böyle. Bizim gibi ücretli için de böyle. Hakkıyla yaptıktan sonra halen bir şansımız var ama olaya çok daha iktisadi açıdan bakmamız lazım. Siyasilerimiz bazen yaptığımız değerlendirmelere '
                siyasi 
              ' diyorlar. Olumlu yapılmış katkılardan hiç çekinmemiz lazım. Katkı veya değerlendirme yapılmıyorsa esas o zaman korkmak lazım. Şu anda seçim öncesinden daha iyi durumda olduğumuzu düşünüyorum." 
Konuşmaların ardından, Bandırma Ticaret Borsası Meclis Başkanı İsmail Tunçbilek ile Yönetim Kurulu Başkanı Halit Sezgin tarafından Özince'ye plaket ve çiçek takdim edildi.  