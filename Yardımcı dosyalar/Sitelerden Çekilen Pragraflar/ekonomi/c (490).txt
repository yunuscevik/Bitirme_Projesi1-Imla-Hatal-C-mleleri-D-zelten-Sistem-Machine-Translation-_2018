
	Efsane İndirim kapsamında stoklarla sınırlı binlerce ürün özel fiyatlarla saat 24.00'e kadar satışa sunuldu. Rekor sayıda ziyaretçi ağırlayan Mall Of İstanbul'da satışa sunulan ürünler kısa sürede tükendi. Murat Boz'un konseri ve Loft'un özel defilesi ile renklenen gecede Mall of İstanbul, perakende dünyasının ünlü isimlerini de buluşturdu. 

	Alışveriş ile eğlenceyi birleştiren ve perakende, turizm, gıda, ulaşım, konaklama gibi birden çok sektörü harekete geçiren İstanbul Shopping Fest'in en önemli etkinliği Mall of İstanbul'da gerçekleştirildi. 12 Haziran Cuma günü düzenlenen “ISF Efsane İndirim” gecesi kapsamında Mall of İstanbul'da binlerce marka, çok özel fiyatlar ve indirim oranları ile saat 24:00'e kadar satışa sunuldu. Büyük ilgi gören gece boyunca Mall of İstanbul bir rekora da imza atarak yaklaşık yüzbin kişiyi ağırladı. 

	Mall of İstanbul, İSF Efsane İndirim gecesinde perakende sektörünün üst düzey yöneticilerini de bir araya getirdi. İTO Başkanı ve İSF İcra Kurulu Başkanı İbrahim Çağlar ile Torunlar GYO Yönetim Kurulu Başkanı Aziz Torun'un yanı sıra; Colins Ceo'su Yavuz Eroğlu,Adil Işık Giyim yönetim kurulu başkanı Adil Işık ve eşi,Atalar yönetim kurulu başkanı Feyzi Atabek,LCW yönetim kurulu başkanı Vahap Küçük,Penti yönetim kurulu başkanı Sami Kariyo,Big Chef Ceo'su Saruhan Tan,Collezione yönetim kurulu başkanı Ekrem Akyiğit ünlü sanatçı Murat Boz ile birlikte geleneksel Gong Töreni ile Efsane İndirimi başlattı. Ünlü patronlar geceye özel tezgâhın ardına da geçerek mağazalarında satış yaptı. 

	350 mağazada binlerce ürün gece yarısına kadar özel fiyatlarla satışa sunuldu. 5 TL'ye tişört, 10 TL'ye pantolon satın alınabilen gecede ziyaretçiler ünlü markaların terliklerini 5 TL'ye alma fırsatını yakaladı. Ziyaretçi akını yaşanan gecede binlerce ürün kısa sürede tükendi. 

	Türkiye'nin en büyük alışveriş, eğlence ve yaşam merkezi Mall of İstanbul'da “Efsane İndirim” gecesinde ünlü sanatçı Murat Boz da hayranları ile buluşarak özel bir performans sergiledi. Muhteşem bir konser veren sanatçı, Efsane İndirim Gecesi'nin açılışı için düzenlenen Gong Töreni'nde geleneksel geri sayımı da binlerce izleyicisi ile birlikte gerçekleştirdi. 

	Gecede ünlü jean markası LOFT'da yeni sezon jean, ceket, gömlek ve t-shirt modellerini özel bir defile ile sergiledi. Aralarında Merve Büyüksaraç, Simge Tertemiz, Tuğba Melis Türk, Elif Ece Uzun, Ebru Öztürk, Kumru Kodamanoğlu ve Yelda Kara gibi ünlü modellerin görev aldığı defile geniş ürün gamıyla göz doldurdu.  
