
	Geliyoo arama motoru ile milli bir arama motoru geliştirmek için on yıllık mücadelelerini, geldikleri noktayı http://sn.receptayyiperdoganamektup.com/ internet adresi üzerinden yazdıkları mektupla Cumhurbaşkanı Recep Tayyip Erdoğan'a ileten Buray Savas Anıl ve Fatih Arslan, "Sayın Cumhurbaşkan’ım sizin arama motoru yapılması konusunda adımlar attığınızı bilmekteyiz ve size bu projeyi mutlaka iletme kaygısı içerisindeyiz. Amerikada iken başladığımız projemizle hedefimiz ülkemizin güçlü bir teknolojiye sahip olması ve değişen dünyada internette de söz sahibi olabilmesidir. 

	İnternet söz konusu olduğunda arama/bulma ihtiyacı herzaman vardır ve web dünyasının en büyük gereksinimi konumunda olan arama motorlarına ihtiyaç duymaktan kaçınılamaz. İnternet sektörünün en önemli gelir kaynağı olan online reklamlardan en büyük paydayı da yine arama motorları alır. Ülkeleri tarafından desteklenen elle sayılabilir Amerika’da Google, Bing, Yahoo, Rusya’da Yandex, Çin’de Baidu gibi arama motorlarına rakip yerli milli bir arama motoru olması hedefi ile “Geliyoo” projesi üzerinde 7 senedir çalışılmakta ve 2010’dan beri online hizmete açık olarak geliştirilmesine devam etmekteyiz. 

	Sayın Cumhurbaşkanım, neden vergi vermeden ülkemizden kazanç sağlayan yabancı ülkelerin arama motorlarına rakip bir milli arama motorumuz olmasın diyerek yola çıktık ve diğerlerinin göz ardı ettikleri Türkiye’nin din, ahlak ve kültür yapısına uygun yerli bir arama motoru geliştirmeye, ülkemizide bu pazarda rekabete sokmaya karar verdik. Vergi vermeden 700 milyon TL yakın bir kazanç elde eden yabancı kaynaklara ciddi bir rakip olacak, devletimizin desteği ile kısa sürede bu pazarda büyük oranda pay kazanabilecek, Google gibi tek el oluşturmaya çalışan bir firmaya karşı gereksinimimizi azaltacak ve ülkemizde tabiri caizse hükümdarlık sürdüren diğer arama motorları üzerinde söz sahibi olmamızı sağlayacak bir yerli alternatif olacak, kendi algoritmamız ve indexleme teknolojimiz ile Geliyoo arama motorunu geliştirmeye devam ediyoruz" ifadelerini kullandılar.  
