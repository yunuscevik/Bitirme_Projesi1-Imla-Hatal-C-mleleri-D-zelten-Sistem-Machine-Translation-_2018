 
							
							
						
						
						 TÜRKİYE, enerji krizi yaşanan Gazzeye elektrik sağlamak için kolları sıvadı. Karadeniz Holding, gittiği bölgede demirleyerek, kesintisiz şekilde elektrik verebilen powership isimli yüzen santrallarından birini Gazzeye göndermeye hazırlanıyor. Ancak önce izin sürecinin tamamlanması gerekiyor. Enerji Bakanı Taner Yıldız, Filistin  Enerji Bakanı Dr. Omer Kıttaneh ile yaptığı görüşmenin ardından, Gazzede enerji sisteminin tamamen çöktüğünü, santrallar ve iletim hatlarının bombalandığını söyleyerek, Türkiye olarak enerji alanında Filistin ve Gazze için neler yapılabileceğini, bunun için uluslararası zeminin nasıl sağlanacağını görüştüklerini belirtti. Yıldız, Kısa vadede gerekli izinlerin oluşmasıyla 100 megavatlık (MW) bir yüzer santralın oraya özel sektör aracılığıyla ulaştırılması ve Gazzede bir balıkçı limanında demirleyerek enerji üretilip verilmesini amaçlıyoruz. En seri çözüm bu şeklinde konuştu.    AMBARGO ASKIYA ALINMALI   Filistinde kısa, orta ve uzun vadede enerji sektöründe neler yapılması gerektiğini ele aldıklarını belirten Yıldız, şöyle konuştu: İsrailden gelen 10 ayrı hat bombalandı ve Gazze oradaki 120 MWlık güçten oldu. Kendi içindeki santral vuruldu ve çalışamaz hale geldi. Dolayısıyla orada orta ve uzun vadede yapılacak santraller üretime geçene kadar 2-3 ay içerisinde bu geminin oraya yanaşması lazım. İsrailin ablukasını, enerji sektörüyle alakalı ambargosunu askıya alması anlamına gelir. Türkiyenin enerji politikaları, barışın gerekçesi olarak kullanılması yönündedir.   İSLAMİ DEĞİL İNSANİ KONU   Gazzede 24 saatin ancak dört saatinde elektrik verilebildiğine dikkat çeken Yıldız, Yaşlılar, hastalar var. Bunlar İslami konular değil, aynı zamanda insani konular. Hastanelerin, okulların elektrik ihtiyacını mutlaka karşılamamız lazım. İsrail yönetiminin elektrik teminiyle alakalı yaklaşımlarının bulundukları noktadan daha farklı olacağına inanıyorum. Bu insani bir durum dedi. Yıldız, kısa vadede yüzer santraldan enerji temini, orta ve uzun vadede iletim hatları, master plan, teknik teçhizat, iletkenler, trafolar, direkler ve mühendislik çalışmaları dahil yardımda bulunabileceklerini, enerji sektörüyle ilgili ablukanın kaldırılmasının bu yardımlar için önemli olduğunu ifade etti. Yıldız, gerekli izinlerin alınmasıyla yüzer geminin Gazze sahillerine yanaşabileceğini kaydetti.  İzinler alınırsa 4 ay içinde gider  KARADENİZ Holding iştiraklerinden KARKEYin Yönetim Kurulu Başkanı Orhan Karadeniz ise Acil enerji sıkıntısının giderilmesi için Filistin Enerji Bakanı Omer Kittaneh ile Türkiye ziyareti sırasında teknik ve ticari görüşmeler gerçekleştirildi.  Konunun uluslararası hassasiyeti gereği, Birleşmiş Milletler  başta olmak üzere tüm yetkili uluslararası kurum ve kuruluşların gerekli onay ve izinlerinin alınmasına müteakip sözleşme görüşmeleri ve süreci tamamlanarak, projenin uygulamaya geçmesi planlanıyor. İzin ve onay süreçlerinin tamamlanma takvimi henüz kesinlik kazanmamıştır. Söz konusu izin ve onayların tamamlanarak gerekli uluslararası güvencelerin sağlanmasınımüteakiben, 120 gün içerisinde enerji gemisi filomuzun uygun bir üyesi ülkeye gidecektir dedi.   Yüzer santrallar nedir?   YÜZER santrallar, acil elektrik ihtiyacı olan ülkelere hızlı çözüm sağlıyor. Hem sıvı yakıtlarla hem de doğalgaz ile elektrik üretebilen enerji gemileri, ülkelerin elektrik şebekesine yüksek gerilim seviyesinden bağlanıyor. Karadeniz Powershipin 7si bitmiş, 2si yapımda toplam 9 enerji gemisi var.    
							
						
							
						
						
							