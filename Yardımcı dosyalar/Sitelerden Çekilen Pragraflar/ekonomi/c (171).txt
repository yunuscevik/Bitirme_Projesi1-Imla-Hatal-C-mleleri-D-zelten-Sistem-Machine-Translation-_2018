 
							
							
												
						  Dünyanın önde gelen organizasyon firmaları arasında yer alan MCIın CEOsu Sebastien Tondeur, Türkiyenin sahip olduğu turizm potansiyelini doğru değerlendirmesi halinde Rus turistlerden kazandığının üç katını kongre turizminden kazanabileceğini söyledi. Temaslarda bulunmak üzere Ankara ya gelen Tondeur, Türkiyenin, geleceğin 11 ülkesi olarak adlandırılan next eleven listesinde yer aldığını belirterek, İstanbul, dünyanın kongre pazarında en önemli sekizinci kent durumunda bulunuyor. Sadece bu özellik bile gelecek yılların turizm sektöründe Türkiye adına son derece güzel geçebileceğinin habercisi olabilir dedi.  Antalyaya Ocak-Mayıs döneminde gelen Rus turist sayısı geçen yılın aynı dönemine göre yüzde 32,4 geriledi. Rusya  pazarındaki ziyaretçi sayısı da 802 binden 542 bine geriledi. MCI CEOsu Tondeur, Türkiyenin üç tarafının denizlerle çevrili olmasının yanı sıra tarihi ve turistik alanlar ile İstanbul  gibi bir değere sahip olduğunun belirterek, Tüm bunlar ülkeniz için artı bir değer. Fakat buna rağmen Türkiyeye gelen turist sayısında ciddi dalgalanmalar yaşanıyor. Türkiyenin en büyük avantajlarından biri güneşli gün sayısının fazlalığı. Asya, Avrupa ve Afrikanın en önemli kesişim noktalarından biri olması, inanç, kültür ve kongre turizminde de Türkiyeye büyük bir değer kazandırıyor dedi.   ÇÖZÜM KONGRE TURİZMİ   Tondeur, sadece deniz, kum ve güneş ile turizm geliri elde etmenin bir yere kadar olduğunu kaydetti. Kongre turizmi gibi etkinliklerle farklı ülkeye gidenlerin diğer turistlere göre 3 kat daha fazla para harcadığını dile getiren Tondeur, Bu kesim Türkiyenin sürdürülebilir turizm gelirleri için tarihi bir fırsat olabilir. Türkiye, doğru adımları atması halinde kongre turizmi ile Rus turistlerden kazandığını 3e katlar görüşünü savundu.     							
						
							
						
						
							