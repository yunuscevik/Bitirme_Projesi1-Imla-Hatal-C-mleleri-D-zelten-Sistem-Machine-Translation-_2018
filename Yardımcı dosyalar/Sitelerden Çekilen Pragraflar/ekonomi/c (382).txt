
	Türkiye Bankalar Birliği Risk Merkezi’nin yaptığı açıklamaya göre, Ocak-Mayıs 2015 döneminde protesto edilen 392 bin adet senedin toplam parasal tutarı 3,6 milyar TL oldu. Protesto edilen senet adedi geçen yılın aynı dönemine göre yüzde 2 azalırken, tutarı yüzde 18 oranında arttı. 

	Ocak-Mayıs 2015 döneminde adet olarak en fazla senedin protesto edildiği illerde, İstanbul, Ankara, İzmir, Konya ve Bursa, son iki aydır olduğu gibi ilk 5 sırayı aldı. Tutar olarak, Türkiye genelinde protesto edilen senetlerin yüzde 28’ini İstanbul’dakiler oluştururken, bunu yüzde 12 ile Ankara, yüzde 6 ile İzmir, yüzde 5 ile Gaziantep ve yüzde 4 ile İçel izledi. Protesto edilen senetlerin tutar olarak en düşük olduğu iller ise Siirt, Bayburt ve Tunceli oldu.  
