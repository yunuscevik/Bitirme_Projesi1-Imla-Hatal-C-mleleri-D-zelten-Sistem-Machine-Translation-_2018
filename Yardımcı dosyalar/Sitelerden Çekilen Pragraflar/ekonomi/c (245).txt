 
							
							
						
						
						 Salih Çalı, yaptığı açıklamada, 5 yıl önce İngiltere Kraliçesi Elizabeth Alexandra Mary'in Bursa'ya gelerek Bursa siyahı incirini tattığını ve çok beğendiğini hatırlattı. Daha sonra Düşes Kate Middleton da hamilelik döneminde "bulantılarına şifa olsun" diye siyah inciri tükettiğini anımsatan Çalı, Biz de İngiliz Kraliyet ailesine teşekkürlerimizi bir mektupla ifade edip, Bursa siyahı inciri göndererek iletmek istedik ifadesini kullandı.  İncir ihracatının lokomotifi Bursa siyahı inciri konusunda yılmadan çalışarak, gıda güvenliği ve kalitesini artırarak, tüm zamanların satış rekorunu kırdıklarını aktaran Çalı, şöyle devam etti:  "2013 yılında 34,8 milyon dolar  ihracat yapılan siyah incirde 2014 yılının ilk 10 ayında toplam 42, 6 milyon dolara ulaşıldı. İngiliz Kraliyet ailesinin Bursa siyahı incirine olan ilgisi ürünün tanıtımını uluslararası bir alana taşınmasına ve dış satışlarda rekor kırılmasına vesile oldu. Birlik olarak milyon dolarlar harcasaydık Bursa siyahı inciri için böyle bir tanıtım yapamazdık.  Bursa siyah incirindeki ihracat başarısını ürünün gıda güvenliğinin sağlanması ve kalitesinin artırılmasına bağlayan Çalı, Dış satışlarımızın artmasında pazarlama ve tanıtım faaliyetlerinin büyük etkisi oldu. 2009 yılında İngiltere Kraliçesi Elizabeth Alexandra Mary, şehrimize gelerek, Bursa siyah incirini tattı ve çok beğendi. Ardından 2010 yılında İngiltere'nin Daily Telegraph gazetesinin muhabirleriyle Bursa'da üreticilerle ve yetkililerle görüştü. Görüşmelerinin ardından Daily Telegraph Gazetesi'nde yayınladıkları haberde Bursa siyah incirine dikkat çektiler. Bunlar çok önemli gelişmelerdi ifadesini kullandı.   Bursa'dan Buckingham Sarayı'na incir   Geçen yılın da yine Bursa siyah inciri yılı olduğunu bildiren Çalı, "Tahminimce kraliçe bu egzotik meyveyi gelinine tavsiye etti. İngiltere'nin Daily Mail Gazetesi'ne göre; Cambridge Düşesi Kate Middleton hamilelik döneminde bulantıları için Bursa siyahı inciri tüketti. Bu güzel gelişmelerin hepsi Bursa siyahı incirinin doğallığında tanıtımının yapılmasını sağladı. Tadı, kokusu, şifa kaynağı olması nedeniyle hakkını alan bir meyvemiz oldu dedi. Birlik olarak uzun zamandır İngiliz Kraliyet ailesine bir teşekkür mektubu yazmak istediklerini dile getiren Çalı, şunları kaydetti:  İncirde tüm zamanların rekorunu kırdık. Biliyoruz ki daha büyük başarılara imza atacağız. Dünyanın hiçbir yerinde bu ürünü tatmayan ülke kalmayacak. İncirdeki bu başarılı tablo bizi sevindirdi. Bu ürünün tanıtımında bize büyük katkılar sağlayan İngiliz Kraliyet ailesine bir mektup yazarak, kendilerine teşekkürlerimizi ilettik. Bu güzel tadı onlara bir kez daha hatırlatmak için nadide meyvemiz Bursa Siyah İnciri'ni Buckingham Sarayı adresine gönderdik.         
							
						
							
						
						
							