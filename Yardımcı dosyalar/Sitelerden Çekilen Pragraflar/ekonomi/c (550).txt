
                CHP 
               Genel Başkan Yardımcısı Faik Öztrak, dolarda bugünkü yükselişin CHP Genel Başkanı Kemal 
                Kılıçdaroğlu 
              'nun konuşmasıyla ilgisi olmadığını söyledi Öztrak bu sabah sadece Türkiye'de değil, tüm dünyadaki benzer ekonomilerde dolarda yükseliş yaşandığına dikkat çekti. Öztrak, Hürriyet Dünyası'na yaptığı açıklamada, "Sayın Kılıçdaroğlu'nun konuşması doları zıplattı yorumları yapılıyor ama bu sabah saat 10.30'da Doların Türk Lirası karşısındaki değeri 2.72, Kemal Bey'in konuşmaya başladığı 11.06'Da 2.73. Bu durum, bu sabah bize benzeyen tüm ekonomilerde yaşandı" dedi. 
 
 RUSYA'DA ETKİLİ OLMUŞ OLABİLİR  
Doların ,tüm dünyadaki Türkiye ölçeğindeki ekonomilerde yükselmesinin nedeninin Rusya'da faiz indiriminin sabah saatlerinde duyulmuş olma ihtimali olabileceğine de dikkat çeken Öztrak, şöyle konuştu; "Burada üzerinde durulması gereken, bizim ekonomimizin kırılganlığıdır. Bu kırılganlığın nedenlerini de 2009 Haziran ayında çıkarılan kararnamede aranmalıdır. Dünyada en hızlı dövizle borçlanan şirketlerin Türkiye'de olduğuna ilişkin raporlara, cari açık artışına bakmak gerekir. Bunun dışında Türkiye'nin rezervlerinin düşüklüğü, 16 Ocak'ta merkez bankası Başkanı ile Cumhurbaşkanı arasında yaşanan kavga ile koalisyon görüşmelerinin de etkisi vardır." 
 'DÜNYAYI RAHATLATTI'  
Ancak 7 Haziran seçimleriyle birlikte, tüm dünyada Türk ekonomisiyle ilgili bir rahatlama da yaşanmakta olduğunu söyleyen Öztrak, " 7 Haziran seçimlerinde Cumhurbaşkanı ve AKP'nin özlediği düzene geçişin önlenmesi de dünyayı rahatlattı" diye konuştu.  