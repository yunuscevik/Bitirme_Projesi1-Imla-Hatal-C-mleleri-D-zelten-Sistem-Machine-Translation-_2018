

  
    
      
       
     
	  
	Özgür Yusuf CEVAHİR / POSTA.COM.TR 
	 
	 Kişisel bakım  sektörü, Türkiye'de  hızlı tüketim  ürünleri kategorisinde toplam ticaret hacminin yüzde  8’e yakınını oluşturuyor. Bunun yüzde 20’lik bölümünü saç  bakım ürünleri teşkil ediyor. Saç bakım pazarının Türkiye’de yıllık 1.4 milyar TL’nin üzerinde bulunduğu belirtilirken, genel ekonomik göstergelerin aksine kişisel bakım pazarı düzenli olarak büyüme gösteriyor. 
	   
	 
	 Masalda, cadının hapsettiği Rapunzel, saçlarını bu kuleden uzatarak Prens'in gizlice yanına tırmanmasını sağlıyordu. Bunu öğrenince çılgına dönen cadının kestiği saçlar, halattan yapılmış temsili bir örgüyle o kuleden sarkıtılıyor. Kulenin bulunduğu şato, 'Hotel Burg Trendelburg' olarak hizmet veriyor.  
	 
	 MASAL KAHRAMANI RAPUNZEL'İN ŞATOSUNDA  
	 
	Bioblas ve Bioxcin markalarıyla 2009'dan bu yana saç dökülmesi kategorisinde lider firma olan B'IOTA da lansmanını yaptığı hızlı saç uzatma formüllü 'Restorex' adlı ürünüyle piyasada özgün bir yere sahip. Bir cadı tarafından hapsedildiği kuleden, metrelerce uzamış saçlarını sarkıtan ünlü masal kahramanı Rapunzel'in Almanya  Trendelburg'daki şatosunda düzenlenen Restorex lansmanında konuşan B'IOTA Market Kanalı Pazarlama Müdürü Ayça Bozdoğan, 2015 yılı için sektörde yüzde 15'lik bir büyüme daha beklendiğini belirtti.  
	 
	 PAZARIN EN BÜYÜK PAYI GÜNLÜK BAKIM SEGMENTİNDE  
	 
	Pazarın en büyük payını alan günlük bakım segmentine, sarmaşık özlü Restorex ile girdiklerini belirten Bozdoğan, genel olarak şampuanda en büyük satışın 400 ila 1000 metrekare arası marketler ve indirim  marketlerinde gerçekleştiği bilgisini verdi. Firma çatısı altındaki ürünlerin 38 farklı ülkede satıldığını kaydeden Bozdoğan, İtalya 'daki Pavia Üniversitesi'nde yapılan araştırmalara göre, saçı iki kat daha hızlı uzatmaya yardımcı olduğu belirtilen Restorex ile pazar paylarını büyütmeyi hedeflediklerini belirtti.  
	  
	EN BÜYÜK SATIŞ MARKET VE İNDİRİM MARKETLERİNDE  
	 
	"Şampuanda toplam ticaretin kanal kırılımına baktığımızda en büyük satışın 400-1000 metrekare arası marketler ve indirim marketlerinde gerçekleştiğini görüyoruz. İndirim marketleri fiziksel olarak çok hızlı büyüme gösteriyor, uygun fiyat  politikası ve hizmet kalitesi bu marketlerin her geçen gün daha fazla tercih edilmesini sağlıyor" diyen Ayça Bozdoğan, "BIOTA olarak BIOBLAS ve BIOXCIN markalarımızla 2009’dan beri şampuan pazarında saç dökülmesi kategorisinde lider firma olduk, mevcuttaki 2 markamız da şampuan pazarının yüzde 20’sini oluşturan saç dökülmesi segmentinde yer aldı. Pazarın en büyük payını alan günlük bakım segmentinde ise Restorex ile girdik, hedefimiz hem Türkiye’de hem dünyada Restorex’i hızla büyütmek" diye konuştu.  
	 
	B'IOTA ürünleri 38 farklı ülkede satılıyor. Bunlardan 4'ü (Almanya, Polonya , ABD  ve Brezilya) direkt firma üzerinden; diğerleri ise distribütörlük anlaşmalarıyla yürütülüyor.  
	 
	 
	 
	Avrupa’da kozmetikle ilgili araştırmalar yapan en önemli merkezlerden biri olan İtalyan Pavia Üniversitesi’nde 2011 yılında, Restorex geliştirilme aşamasındayken 120 kişi ile 6 ay süren bir araştırma yapıldığını anlatan Bozdoğan, 6 aylık sürenin sonunda, kullanıcıların yüzde 96.7‘sinin, saçlarının iki kat daha hızlı uzadığını söylediğini aktardı.  
	  
	SARMAŞIKTAKİ FİTOKİMYASALLAR HIZLI UZAMAYI UYARIYOR  
	 
	"Aynı testi Biota’nın hücre  kültür  laboratuarında biz de yaptık. Bunu da tamamen  ürünün içindeki sarmaşık özleri yapıyor. Sarmaşık dediğimiz bitki aslında duvar sarmaşığı (hedera helix) adı verilen bitki. Sarmaşığın içinde fitokimyasallar (bitkisel kimyasallar) var. Saçın hızlı uzamasını uyarıyor. Tamamen bundan kaynaklanıyor. Türkiye’de sarmaşık özlü başka şampuan yok" diyen Bozdoğan, fabrikalarının İstanbul  Sancaktepe’de 35 bin metrekarelik bir alan üzerine kurulu olduğunu ve 487 bitki üzerinde incelemeler yapan bir bitki araştırma merkezleri bulunduğunu söyledi.  
	 
	 59 ELEMENT MUCİZESİ  
	 
	Topraktan bitkilere geçen ve insan vücudunda da bulunan 59 elementi kullanarak ürünler hazırlayan B’IOTA’nın eczane kanalı markaları olan Bioder , Bioxcin ve Nutraxin Türkiye çapında 24 binden fazla eczanede yer alırken market kanalı markaları Bioblas, Biomen ve Restorex hipermarketlerden, zincir mağazalara, parfümerilere kadar binlerce noktada satışa sunuluyor. 
	 
	 
	 Restorex'in yapımında kullanılan duvar sarmaşığı, Rapunzel'in kulesinin bulunduğu şatoda dört bir yanı sarmış durumda 
	 
	 RAPUNZEL MASALI 
	   
	Eski zamanlarda bir çift yaşarmış. Bu çiftin çocuğu olmazmış. Gel zaman git zaman duaları kabul olmuş ve kadın hamile kalmış. Çift çok mutlu olmuş. 
	 
	Çiftin yaşadığı evin arka penceresinden komşuları olan büyücünün güzelim bahçesi görünüyormuş. Hamile olan kadın bahçeye bakarken bahçede yetişen kuzukulaklarından canı çekmiş. Ancak büyücü çok kötüymüş, o yüzden istemeye cesaret edememişler. Ne var ki kadının isteği de geçmek bilmiyormuş.  
	 
	Kadın hastalanmış, sararıp solmuş. Karısının bu durumunu gören adam büyücünün bahçesine gece girip kuzukulaklarından koparıp karısına getirmeye karar vermiş. Akşam büyücünün bahçesinden kuzukulağı toplarken büyücüye yakalanmış. Büyücü adama hiddetle saldırmış. Adam da durumunu anlatıp, büyücünün anlayışına sığınmaya karar vermiş. Ancak büyücü kuzukulaklarının karşılığında doğacak olan çocuğu kendisine vermelerini istemiş. Adam da mecburen kabul etmiş. 
	 
	 
	 Rapunzel'in hapsedildiği farz edilen kulenin içinde bu figürler var... 
	 
	Zamanı geldiğinde kadın çok güzel bir kız çocuğu  dünyaya  getirmiş ama büyücü hemen bu çocuğu ellerinden almış ve Almanca'da kuzukulağı anlamına gelen Rapunzel ismini takmış. Kız 12 yaşına geldiğinde Rapunzel'i kapısı olmayan çok yüksek bir kuleye kapatmış ve sadece  kendisi ile görüşmesine izin veriyormuş. Rapunzelin altın sarısı çok uzun saçları varmış. Büyücü onu görmek istediği zaman kulenin altına gelir; “Rapunzel Rapunzel sarkıt saçlarını Ben geldim tutunup çıkayım yukarı” dermiş. Büyücü saçlara tırmanıp yukarı çıkarmış. 
	 
	Günlerden bir gün yakışıklı bir prens ormanda yürürken kulede kendi kendine şarkı söyleyen Rapunzel'i duymuş ve sesine aşık olmuş. Kulenin kapısının olmadığını fark edince kuleyi gözlemlemeye başlamış. Büyücünün gelip saçlara tutunarak yukarı çıktığını keşfedince, kendisi de aynı şekilde Rapunzel’e seslenmiş; 
	  
	“Rapunzel Rapunzel sarkıt saçlarını. Ben geldim tutunup çıkayım yukarı”  
	 
	Saçlarına tutunarak yukarı çıkan prensi görünce Rapunzel çok korkmuş ama prense de aşık olmuş. Kuleden kaçıp evlenmek için plan yapmaya başlamışlar. Ancak bu planlarını gerçekleştiremeden büyücü Rapunzel’i görmeye gelen prensi öğrenmiş ve Rapunzel’in saçlarını kesip, onu kuş uçmaz kervan geçmez bir yere bırakmış. Sonra da kulede prensi beklemeye koyulmuş. Prens kulenin altında Rapunzel’e seslenince büyücü, Rapunzel’in kesilmiş saçlarını halat gibi sarkıtarak prensin yukarı çıkmasını sağlamış. Sevdiği kız yerine büyücüyü gören prens çok şaşırmış ve sevdiği kızı bir daha göremeyecek olmanın üzüntüsü ile kendisini kuleden aşağı atmış. 
	 
	Kuleden aşağı düşen prens ölmemiş ama gözlerine batan dikenler yüzünden kör kalmış. Kör ve çok üzgün bir şekilde ormanda gezmeye, kayıp  aşkını aramaya koyulmuş. Birkaç yıl sonra Rapunzel’in şarkı söyleyen sesini duymuş ve sese doğru ilerlemiş. Rapunzel prensi gördüğünde mutlulukla koşup boynuna sarılmış ve ağlamaya başlamış. Gözyaşları prensin görmeyen gözlerine düşmüş ve iyileştirmiş. Birbirine kavuşan sevgililer evlenmişler ve sonsuza dek mutlu yaşamışlar. 
	  
	  
  
 
