  RADİKAL -Ankara da iş dünyasının örgütleri bugün önemli temaslarda bulundu. TÜSİAD ekibi 
                CHP 
               lideri Kemal Kılıçdaroğlu ile görüşürken, TOBB beraberindeki önemli STK'lar Başbakan Ahmet Davutoğlu ile görüştü. MÜSİAD ise dün Cumhurbaşkanı 
                Recep Tayyip Erdoğan 
               ile biraraya gelmişti. İş dünyasının ortak temennisi acil bir şekilde hükümetin kurulması. TÜSİAD heyeti Cumhuriyet Halk Partisi lideri Kemal Kılıçdaroğlu ile bir araya geldi. 
 
 TÜSİAD: ACİL HÜKÜMET&hellip;  
TÜSİAD Başkanı Cansen Başaran Symes, CHP Genel Başkanı Kemal Kılıçdaroğlu ile görüşmelerinde iş dünyası olarak siyasilerin uzlaşma kültürü ile hızla bir hükümet kurması yönündeki taleplerini ilettiklerini belirtti. Toplantı sonrasında gazetecilere konuşan Başaran-Symes, "Olumlu bir seçim gerçekleştirdik. Tüm partileriseçim sonuçları açısından kutluyoruz. Seçime katılım oranı konusundaki memnuniyeti kendilerine bildirdik. Buradan mutlaka, acil hızla bir hükümetin kurulması yönündeki iş dünyasının talebini bildirdik. Bütün bu toplantılar konusunda yarın sizinle daha detaylı bir toplantı yapacağız. Siyasilerin hükümetin önünü açması konusunda olumlu beklentimiz var" dedi. 
 
 MHP LİDERİ İLE DE GÖRÜŞTÜLER  TÜSİAD, CHP'nin ardından Milliyetçi Hareket Partisi lideri Devlet Bahçeli ile de biraraya geldi. 
  TOBB VE DİĞER STK LAR DAVUTOĞLU İLE GÖRÜŞTÜ  
TOBB; TESK, Türk-İş, Hak-İş, Kamu-Sen, Memur-Sen, TİSK ve TZOB birazdan Başbakan ve Ak Parti Genel Başkanı Ahmet Davutoğlu ile görüştü. Toplantı sonrası TOBB Başkanı Rifat Hisarcıklıoğlu,  Sandıktan koalisyon tablosu, yani uzlaşın mesajı çıkmıştır. Erken seçimin ülkemizdeki yapısal sorunlara kalıcı bir çözüm getirmeyeceğini ve vakit kaybettireceğini düşünüyoruz. Dolayısıyla mevcut parlamento aritmetiği içinde bir hükümetin kurulmasını arzu ediyoruz. Küresel iktisadi ortamda belirsizliklerin yeniden arttığı, risklerin daha fazla hissedilir olduğu, kritik bir dönemdeyiz. Çevre coğrafyamızdaki ekonomik ve siyasi çalkantılar da artıyor. Tüm bu gelişmeler karşısında hazırlıklı olmak ve gereken tedbirleri alabilmek için yeni Hükümetin bir an önce oluşturularak işbaşı yapması gerekiyor. Ufukta dalgaların kabardığının göründüğü bir ortamda gemi kaptansız bırakılamaz  dedi. 
Hisarcıklıoğlu, Türkiye Esnaf ve Sanatkarları Konfederasyonu, Türkiye Ziraat Odaları Birliği, Türkiye İşçi Sendikaları Konfederasyonu, HAK-İŞ Konfederasyonu, Memur Sendikaları Konfederasyonu, Türkiye KAMU-SEN, Türkiye İşveren Sendikaları Konfederasyonu ve TOBB adına konuştuğunu sözlerinin sonuna ekledi. 
 DÜN MÜSİAD CUMHURBAŞKANI NA ÇIKTI  
Müstakil Sanayici ve İş Adamları Derneği (MÜSİAD) yöneticileri, seçim sonrası ortaya çıkan siyasi tabloyu değerlendirmek amacıyla Cumhurbaşkanı Recep Tayyip Erdoğan ile görüştü. Huber Köşkü nde gerçekleşen görüşme yaklaşık iki saat sürdü. 
   MÜSİAD Yönetim Kurulu Başkanı Nail Olpak ın da aralarında bulunduğu MÜSİAD temsilcileri Cumhurbaşkanı Recep Tayyip Erdoğan ile bir araya geldi. İstanbul Tarabya daki Huber Köşkü nde gerçekleşen görüşme saat 17.00 de başladı ve yaklaşık iki saat sürdü. MÜSİAD üyeleri, görüşme sonrası Köşk'ten ayrıldı. MÜSİAD Yönetim Kurulu Başkanı Nail Olpak, Köşk önünde bekleyen basın mensuplarına görüşmenin içeriğine dair açıklama yaptı. 
Olpak, "Seçim sonrasında öncelikle perşembe günü İstanbul da, genel merkezimizde yönetim kurulu üyelerimiz, eski başkanlarımız ve eski başkan yardımcılarımızla bir istişare heyetimizi topladık, seçim sonuçlarının bir değerlendirmesini gerçekleştirdik. Daha sonra da perşembe gününün bu değerlendirmesinin akabinde cuma günü Eskişehir de bütün şube başkanlarımızı, genel idare kurulunda toplayarak seçim sonuçlarının bir değerlendirmesini yapmıştık. Yine sizler de gayet iyi biliyorsunuz ki cumartesi günü de başkanlar bildirimizle o görüşlerimizi paylaştık. Görüşlerimizi paylaştıktan sonra yine kendi istişaremiz gereği hem Sayın Cumhurbaşkanı'mızdan hem de dört siyasi partinin genel merkezinden randevu talebinde bulunmuştuk. Öncelikli randevu Sayın Cumhurbaşkanı tarafından bize verildi. Çarşamba günü öğleden sonra da Sayın Başbakan ve de Adalet ve Kalkınma Partisi Genel Başkanı Sayın Davutoğlu yla görüşeceğiz. Diğer üç siyasi partiden de randevu taleplerimiz var. Özel kalemlerimiz görüşüyorlar. Sayın Cumhurbaşkanı'mıza, kendisinin yetkileri çerçevesi içerisinde hükümetin kurulması aşamasında da etkin bir rolü olduğu için MÜSİAD olarak, kendi istişarelerimizden çıkan sonuçları ve iş aleminin beklentilerini ifade ettik." şeklinde konuştu. 
 PARTİ LİDERİYLE GÖRÜŞECEK    Müstakil Sanayici ve İş Adamları Derneği (MÜSİAD) Yönetim Kurulu Başkanı Nail Olpak, beraberindeki heyetle birlikte AK Parti Genel Başkanı Ahmet Davutoğlu ve CHP Genel Başkanı Kemal Kılıçdaroğlu'nu ziyaret edecek. MÜSİAD'ın açıklamasına göre, derneğin geçen hafta sonu Eskişehir'de gerçekleştirdiği 90. Genel İdare Kurulu toplantısında, milletvekili genel seçimi sonrası ortaya çıkan siyasi tablo 86 şube başkanının görüşleri alınarak değerlendirildi.  