 
							
							
												
						 Osmanbey Tekstilci ve İşadamları Derneği Yönetim Kurulu Başkanı İlker Karataş, Türkiyenin uluslararası arenada rekabet edebilecek sanayisi ve sahip olduğu nitelikli insan gücüyle küresel ekonominin bir parçası olduğunu belirtti.   YANITI ARANAN SORULAR  OTİAD tarafından dün düzenlenen geleneksel iftar yemeğinde konuşan Başkan Karataş, iş dünyasının kafasında 7 Haziran seçimlerinin ardından Acaba ne olacak? Hükümet Kurulacak mı?  Yanı başımızda sürüp giden savaş bitecek mi? Dolar düşecek mi? sorularının cevap aradığını belirterek şunları söyledi;  Büyük resme bakınca Türkiyenin çok kritik bir dönemden geçtiği görülüyor. Batısında ekonomik durgunluk; Kuzeydoğusunda hem ekonomik kriz, hem siyasi gerginlikler, Güneydoğusunda ise acımasız ve bir o kadar anlamsız bir savaş sürdürülüyor. İster istemez Türkiye sınırlarının hemen ötesinde olanlardan doğrudan ya da dolaylı olarak etkileniyor. Böyle olunca, sadece komşu ülkeler ve pazar açısından baktığımızda bile Türkiyenin ihracat rakamlarının 2015 yılı ile birlikte düşüşe geçmiş olması anlaşılabilir bir durum olarak karşımıza çıkıyor.   KOALİSYON HÜKÜMETİNE DESTEK VERİLMELİ  Çok şükür 7 Haziranda kazasız belasız bir seçim atlattık. OTİAD olarak partilerimizden yapıcı ve olumlu siyaset anlayışı ile diyalog ve uzlaşma yönünde gayret göstermelerini beklediğimizi buradan ifade etmek istiyorum. Bunun için de öncelikle siyasi parti çıkarları bir kenara bırakılarak, Türkiye'nin gerçeklerine uygun yapısal reformları sürdürebilecek, kalıcı barışı sağlayacak koalisyon hükümetine tüm kesimleri destek vermeye çağırıyorum.    'DEĞİŞİME İHTİYACIMIZ VAR'  OTİAD üyelerine de çağrıda bulunan Başkan Karataş Ekonomi Bakanlığının öncülüğünde katma değeri yüksek inovatif ürünlerin geliştirilmesi ve tasarım bilincinin yaygınlaştırılması için gösterilen çabaya dikkat çekti. Karataş 2008 tarihli Tasarım Tebliğinde yapılan değişiklikle hazır giyim firmalarına tasarıma yatırım yapmayı teşvik eden çok önemli destekler sunduğunu belirterek Bu Osmanbey için çok önemli bir fırsattır. Gelin, tasarım odaklı bir değişim ve dönüşümün başladığı Osmanbeyin geleceğini hep birlikte şekillendirelim. Daha iyisini üretelim ve daha çok marka çıkaralım. Bu değişime ihtiyacımız var çünkü hepimiz gördük ki çalıştığımız ülke pazarlarının sürekliliği yok. Dün Rusya  ile Suriye ile çok iyi çalışıyorduk, bugün bu ülke pazarlarının durumuna bakın! Evet, belki diyeceksiniz ki Ruslar gitti Araplar geldi, Suriye gitti İran geldi; demek ki hep birileri gelecek! İşte burada, hiç kimse bunun garantisini veremez arkadaşlar. Çünkü bu ülke pazarları da bir süre sonra bu işe soyunmaya, kendisi üretim yapmaya başlayacaktır. Nihayetinde şu an ambargonun yumuşaması ile bizim için en cazip pazarlardan biri haline gelen İranın sadece hazır giyim ürünü almadığı, kumaş ve tekstil makineleri de almaya başladığını söylersem, bundan ne çıkarırsınız? Bir iki sene sonra İran bizim pazarımız değil rekabet etmek zorunda kalacağımız üretici bir ülke konumuna gelirse şaşırmayın dedi.   69 İLE GERİDE BIRAKTIK  OTİAD üyelerinin ve Osmanbeyin 2015 Ocak- Mayıs ayı dönemindeki beş aylık ihracat toplamı 614 milyon 683 bin dolar  ihracat gerçekleştirdiğine dikkat çeken Karataş, Tekstil ve hazır giyimde Türkiyenin ve İstanbulun en önemli toptan alışveriş merkezi olan Osmanbey, bu ihracat performansı ile 81 il içinde 69 vilayetinin toplam ihracatından daha fazla dış satım gerçekleştirdi dedi. Karataş konuşmasının son bölümünde şunları söyledi. Yılın ilk beş ayında Osmanbey, Mersinden  (609 milyon dolar), Konyadan (589 milyon dolar), Trabzondan (543 milyon dolar), Antalyadan  (459 milyon dolar) ve Eskişehirden (348 milyon dolar) daha çok ihracat yapmıştır. Eğer İstanbul bir moda kenti olacaksa, bu, İTKİBin kayıtlarına göre dünya üzerinde 154 ülkeye ihracat yapan Osmanbeyden başlayacaktır. İstanbulun kalbinde modern, temiz ve güvenilir bir açık hava alışveriş merkezi görünümünde olan Osmanbey,  tasarım ve üretim anlamında İstanbulun dünyaya açılan moda kapısı olacaktır.     İftar sonunda OTİAD Başkanı İlker Karataş eski Başkan Ali Ulvi Oran ile Türkiye Finans  Genel Müdür Osman Çelik'e birer plaket verdi.        							
						
							
						
						
							