 RADİKAL  - Makina ve Kimya Endüstrisi Kurumunun (MKEK) geçen yıl 
                silah 
               ve fişek satışları bir önceki yıla göre önemli oranda arttı. 
                Kurum 
              , 2014'te yaklaşık 31 bin tabanca, 81 milyon fişek satışı gerçekleştirdi.  MKEK, Silah Satış ve Poligon Şubesi Müdürlüğü aracılığıyla yerli ve ithal tabanca, fişek ve ithal yivli av tüfeği sattı. Kurumun 
                    İstanbul 
                   Pazarlama Şube Müdürlüğünde ise yerli tabanca ve fişekler ile ithal fişek satışı yapıldı. Silah Satış ve Poligon Şubesi Müdürlüğünce geçen yıl 15 bin 88 yerli tabanca, 68 milyon 691 bin 770 yerli fişek, 11 bin 459 ithal tabanca, 133 ithal tüfek, 1 milyon 244 bin 145 ithal fişek satışı gerçekleştirildi. Müdürlük, poligon faaliyetleriyle birlikte bu satışlardan 147 milyon 307 bin 937 
                lira 
               gelir elde etti. 
 İSTANBUL'DA 4438 TABANCA SATILDI   İstanbul Pazarlama Şube Müdürlüğünce ise 354 bin 345 ithal fişek, 10 milyon 503 bin 895 yerli fişek, 4 bin 438 yerli tabanca satışı yapıldı. Müdürlüğün geçen yıl satışlarının ekonomik karşılığı 18 milyon 779 bin 961 lira oldu. Kurumun geçen yıl toplam tabanca satışı 30 bin 985'i, fişek satışı ise 80 milyon 794 bin 155'i buldu. Elde edilen toplam gelir ise 166 milyon 87 bin 898 liraya ulaştı.  MKEK, 2013'te 28 bin 877 tabanca, 65 milyon 345 bin 665 fişek satmıştı. Silah Satış ve Poligon Şubesi Müdürlüğü ile İstanbul Pazarlama Şube Müdürlüğünün bu satış ve poligon faaliyetlerinden sağladığı toplam gelir ise 128 milyon 442 bin 416 lira olmuştu. Böylece kurumun sattığı tabanca sayısında geçen yıl bir önceki yıla göre yüzde 7,3, fişek satışında ise yüzde 23,6 artış kaydedildi.  AA   