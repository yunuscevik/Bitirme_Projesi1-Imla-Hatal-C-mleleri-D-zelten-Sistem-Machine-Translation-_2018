

  
    
      
       
     
	İstanbul Sanayi Odası (İSO) tarafından dün açıklanan "Türkiye'nin 500 Büyük Sanayi Kuruluşu" (İSO 500) araştırmasının 2014 yılı sonuçlarına göre, söz konusu listede yer alan şirketlerin toplam üretimden satışları 421 milyar 155 milyon 976 bin 571 lira oldu. 
	 
	Bu rakam, Türkiye Cumhuriyet Merkez Bankası 'nın (TCMB) 31 Aralık 2014 tarihli döviz  satış rakamı baz alınarak hesaplandığında yaklaşık 180 milyar 668 milyon 343 bin 945 dolara denk geliyor. 
	 
	Forbes dergisinin 2015 yılı "Dünyanın En Büyük 2000 Şirketi" listesinde ise 485,7 milyar dolarla Amerikan  perakende  sektörünün önde gelen şirketlerinden Wal-Mart  Stores ilk sırada yer alıyor. 
	 
	Söz konusu şirketin satışları 485,7 milyar dolar  olarak kayıtlara geçerken, bu rakam ISO 500'de yer alan şirketlerin toplam satışlarının 2,7 katı düzeyinde bulunuyor. 
	 
	Böylece Türkiye'nin 500 Büyük Sanayi Kuruluşu'nun toplam üretimden satış değeri, Wal-Mart Stores'un sadece  yüzde  37,2'sini karşılayabiliyor. 
	 
	 
	 AA  
  
 
