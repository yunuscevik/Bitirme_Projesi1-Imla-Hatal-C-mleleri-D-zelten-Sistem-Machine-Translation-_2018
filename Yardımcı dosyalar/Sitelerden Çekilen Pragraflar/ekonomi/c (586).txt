 RADİKAL- HSBC, maliyetleri düşürmek ve yavaşlayan performansı yeniden canlandırabilmek için 
                Türkiye 
               ve Brezilya'daki operasyonlarını satarak ve yatırım bankası harcamalarını azaltarak, varlıklarını 290 milyar dolar düşürmeyi hedefliyor.HSBC Türkiye CEO'su James Emmett, yaptığı yazılı açıklamada,  Her 
                zaman 
               olduğu gibi önceliğimiz müşterilerimiz ve çalışanlarımızdır. Bu süreçte, müşterilerimize kesintisiz bir şekilde hizmet sunmaya devam edeceğiz  dedi. 
 Açıklamada, HSBC tarafından gerekli açıklamaların ileri tarihlerde yapılacağı belirtildi. HSBC Türkiye, 2014 yılı itibarıyla 298 şube ve dijital bankacılık kanallarıyla hizmetlerini yürütüyor. Merkezi Londra da bulunan ve dünyanın en büyük bankacılık ve finans hizmetleri kuruluşlarından biri olan HSBC Grubu, Avrupa, Asya-Pasifik bölgesi, Kuzey ve Güney Amerika, 
                Ortadoğu 
               ve Afrika olmak üzere 73 ülke ve bölgede yaklaşık 6 bin 100 ofisiyle hizmet veriyor.   Daha önce yayımlanan haberlere göre, HSBC Türkiye'yi satın almak üzere Fibabank, Hollanda merkezli ING Bank ve Tekstilbank ı satın alan Çinli ICBC ilgileniyor. Haberlerde ayrıca, HSBC Türkiye ile ING Bank arasında çeşitli görüşmelerin yapıldığı ve 9 Haziran da (
                bugün 
              ) teklifin resmi olarak sunulacağı belirtiliyordu. 
 DHA-REUTERS   