 RADİKAL -  Bir Fed yetkilisinin, 
                ülke 
               ekonomisinin ilk faiz artışına Eylül ayında hazır olacağını, ikinci artışın da Aralık ayında yapılabileceği yolundaki açıklaması doları destekledi. Güne 2.67 lira düzeyinde başlayan dolar, merkez bankası'nın faizleri sabit tutmasına karşın aynı seyrini korudu; ancak, Fed'den gelen açıklama sonrası 2.68 liranın üzerine çıktı.   Güne 3 lira düzeyinde başlayan 
                Avrupa 
               para birimi euro ise gün içinde 3 liranın hemen altına indi. Euro daha soran 3 lira düzeyindeki hareketini sürdürdü. Borsa 
                    İstanbul 
                   Endeksi ise günü yüzde 0.43 düşüşle 83 bin 68 puandan kapadı.   " EYLÜL AYINDA MASADAN KALKMASI GEREKİYOR"    Global Menkul Strateji Müdürü Gökhan Uskuay, Merkez Bankası para Politikası Kurulu'nun (PPK) çekirdek enflasyon ile ilgili paragrafının tamamen değiştiğine dikkat çekerek, "Merkez, daha fazla mevsimsel iyileşmeyi ön plana çıkarmış durumda. Bununla ilgili eylem planı durumu söz konusu değil. Dolar 2.65 liranın altını görmez. TL'ye tekrar değer kazandıracak bir unsur görünmüyor daha çok çekirdek enflasyon dikkate alınacaktır" dedi.   Uskuay, dolardaki değer kazanımının bir kısmı Yunanistan, bir kısmın da 
                ABD 
               verileri olduğunu ifade ederek, "Yarın ABD'de tarafından gelecek verilerde önemli olacak. Perşembe günü Yunanistan bir kez daha fiyatlandıracaktır. TL'yi daha fazla yukarı taşımak için ABD tarafında Eylül ayının masadan kalkması gerekiyor. Aksi takdirde içerideki koalisyon tartışmaları aşağı yönlü baskıyı daha da artıracaktır. Borsa İstanbul Endeksi yaz aylarını 83-86 bin puan noktasında tamamlar. Yukarı yönlü hareketin biraz daha sınırlı olacağını düşünüyoruz" diye ekledi. ( DHA)  
   