 
							
							
												
						 İşsizlik Fonunun devlet için ciddi bir kaynak haline geldiğini, fonda toplanan 90 milyar lira yani eski parayla 90 katrilyon liranın çok düşük miktarının işsizlere ödendiğini geri kalan dev miktarın farklı alanlarda kullanıldığını belirten Aslan,  Toplanan para inanılmaz bir rakam. Sadece bu paranın yüzde 10luk kısmı ile ekonomide ciddi bir hareketlilik sağlanır.  2012 yılında fondaki miktarın yüzde onunun Güneydoğu Anadolu Projesine (GAP) aktarıldığı belirtiliyor. Biz de diyoruz ki bir yüzde 10luk kısmı da dar gelirli, bugüne kadar hiç ev sahibi olamamış vatandaşlarımız için harcansın. Bu yüzde 10, 9 milyar lira demek. Bu parayla 100 metrekarelik bir daire yaklaşık 70 bin liraya malolacağından hareketle yılda 150 bin konut  yapılabilecektir. Kirada perişan olan evsiz vatandaşlara aylık 300-350 lira gibi sembolik ödemelerle ev sahibi olma şansı yaratılacaktır dedi.       CİDDİ BİR İSTİHDAM TALEBİ YARATILACAK    Bu sayede yüksek faizli banka kredileri yerine düşük faizli devlet desteği ile yurttaşların barınma sorununun çözülebileceğine vurgu yapan Aslan, Sadece barınma sorununun aşılmasını sağlamayacak aynı zamanda ekonomideki olumsuz gidişatı da engelleyebileceksiniz. İnşaat sektörü lokomotif bir sektör olduğundan ciddi bir hareketlilik yaşanacak, 200ü aşkın yan sektörle birlikte ciddi bir vasıflı-vasıfsız istihdam talebi oluşacak. Mimarından, mühendisine, teknisyeninden kalfasına kadar sektörün her alanında pek çok gence iş imkanı doğacak. Ayrıca devlet bütçesine de KDV ve gelir vergisi olarak önemli bir katmadeğer sağlanacak ve İşsizlik Fonundan aktarılan bu kaynak vatandaşın geri ödemesi ile de yeniden fona geri dönecek. Yani karşılıksız bir kaynak kullanımı sözkonusu olmayacak şeklinde konuştu.       							
						
							
						
						
							