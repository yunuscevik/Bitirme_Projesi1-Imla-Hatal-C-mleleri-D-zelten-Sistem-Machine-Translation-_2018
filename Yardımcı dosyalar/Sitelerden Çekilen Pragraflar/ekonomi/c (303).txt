 
							
                      	 IŞİDin kontrol altına aldığı Musula elektrik sağlayan Karadeniz Holding, sözleşmesi bittiği için 2 hafta önce ihracatı kestiğini açıkladı. Enerji Bakanlığı yetkilileri ise, Elektriği alan yerler IŞİDin kontrolünde olsa da elektrik hanelere gidiyor açıklamasını yaptı.  IŞİDin Musulu ele geçirmesi sonrası yaşanan süreç, Türkiye ve Irak  arasındaki ticareti de etkiledi. Türkiyeden Musula ve Irakın başka bölgelerine yapılan elektrik ihracatının ne durumda olduğunu araştırdık. IŞİDin kontrol altına aldığı Musula elektrik sağlayan Karadeniz Holding, Irak ile yapılan sözleşmelerinin yaklaşık 2 hafta önce sona erdiğini, bu nedenle bölgeye elektrik ihracatına ara verdiklerini açıkladı. Enerji Bakanlığı yetkilileri ise Musula elektrik satışı konusunda olumsuz bir bakış açılarının olmadığını dile getirerek, Elektriği alan yerler IŞİDin kontrolünde olsa da elektrik hanelere gidiyor. Hanelere giden elektriği kesmek gibi bir konu gündeme gelmedi dedi.    ELEKTRİK İHRACATINA ARA    Irak Şam İslam Devleti (IŞİD) örgütünün ele geçirdiği Musulun elektriğini sağlayan Karadeniz Holdinge bölgede yaşanan son gelişmeleri ve Musula elektrik satmaya devam edip etmediklerini sorduk. Şirket, çok yakın bir zamana kadar Musul ve civarındaki başka bölgelere elektrik ihraç ettiklerini ancak sözleşmelerinin sona ermesi nedeniyle elektrik ihracatına geçtiğimiz ay içerisinde ara verdiklerini açıkladı. Karadeniz Holding grup şirketlerinden Kartetin, gruba ait Silopide bulunan elektrik santralinde üretilen elektriği 2003 yılından bu yana Iraka ihraç ettiğini vurgulayan Holding yetkilileri, şu bilgileri verdi: Irak ulusal elektrik şebekesine teslimi yapılan elektrik, Reşidiye, Zaho, Dohuk ve Musul bölgelerine paylaştırılıyor. Her defasında birer yıl olarak yapılan ihracat anlaşmamız ve lisansımız sürelerinin sonra ermesi nedeniyle, elektrik ihracatına haziran ayı içerisinde ara verildi.   PSİKOLOJİK GERGİNLİK    Karadeniz Holding, sözleşmenin yenilenmesi için Iraklı yetkililer ile görüşmelerine devam ediyor ve şirket yetkilileri, sözleşme yenilenir yenilenmez Iraka elektrik ihracatına devam edeceklerini vurguluyor. Enerji çevrelerinden edinilen bilgilere göre, Musul bölgesine yapılan elektrik satışı Kuzey Irak Bölgesel Kürt Yönetimi (KRG) üzerinden gerçekleşiyor. Kuzey Irak elektriğin bir bölümünü kendisi kullanıyor, bir bölümünü de Musula veriyor. KRG, merkezi Irak hükümetinin kendisine bu konuda açtığı bir fon üzerinden ödemeleri yapıyor. Yani teknik olarak ödemeyi KRG yapıyor. El Cezire Türkten Melis Kobalın 18 Haziran 2014 tarihli haberinde, Karadeniz Holding Yönetim Kurulu Başkanı Orhan Karadenizin Irakın enerji ihtiyacının yüzde 10unu karşılıyoruz, henüz bize dokunan bir şey yok, psikolojik gerginlik var sözlerine yer veriliyor.    Yakıt yok   Erbil, elektrik üretilmesi için Türkiyeye yakıt da sağlıyordu. Ancak Irakta baş gösteren yakıt sıkıntısı nedeniyle, elektrik sözleşmesi yenilense bile yakın zamanda Iraktan Türkiyeye yakıt gelemeyeceğine dikkat çekiliyor.    3 milyon Iraklıya elektrik    ORHAN Karadeniz, geçtiğimiz haziran ayında yaptığı bir açıklamada Basrada 2 milyon, Musulda 1 milyon kişinin elektrik ihtiyacını karşıladıklarını söylemişti.  2003 yılından bu yana Türkiyeden Iraka 9 milyar kilovat saat (Kwh) elektrik ihraç edildi. Irakın kuzeyine ihraç edilen elektrik, Şırnakın Silopi ilçesindeki termik santralde üretiliyor.    Musulda su da kesilmişti   YAKLAŞIK üç hafta önce, Bağdat ın Musulun elektriğini kestiği haberleri basına yansımıştı. Irak Ulusal Elektrik İdaresi yetkilisi Kemal Hamid, AA muhabirine yaptığı açıklamada, Musulun merkezi ve kırsalında 24 saatten fazla süredir elektriklerin kesik olduğunu söylemiş, bunun Başbakan Nuri el-Malikinin talimatıyla gerçekleştirildiğini iddia etmişti. IŞİDin ele geçiremediği kasabaların elektrik ve suyunu kestiği de kaydediliyor.  Bazı kasabalarda elektrik, jeneratörlerle sağlanıyor.   
						
							