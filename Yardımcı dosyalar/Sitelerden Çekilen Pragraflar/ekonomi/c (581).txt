 
                    İSTANBUL 
                   -  
                Türkiye 
               ekonomisi birinci çeyrekte, geçen yılın aynı dönemine göre yüzde 2.3 ile, yüzde 1.6 dolayında olan beklentilerin üzerinde büyüdü. Büyüme, ağırlıklı olarak hizmetler ve tarımdan kaynaklandı. 
Türkiye İstatistik Kurumu verilerine göre, gayrisafi yurtiçi hasıla (GSYH) sabit fiyatlarla yüzde 2.3 lük artışla 30 milyar 89 milyon liraya, cari fiyatlarla da yüzde 7.8 lik artışla 443 milyar liraya çıktı. 

                TÜİK 
               verilerine göre, ekonomideki büyüme bir önceki çeyreğe göre de yüzde 1.3 olarak gerçekleşti. Büyüme bir önceki çeyreğe göre, hizmetler sektöründe yüzde 4.1, 
                tarım 
               sektöründe yüzde 2.7 olarak gerçekleşirken, sanayide değişim olmadı. 
Hanehalklarının nihai tüketim harcamaları, 2015 yılının birinci çeyreğinde bir önceki yılın aynı çeyreğine göre, sabit fiyatlarla yüzde 4.5, devletin nihai tüketim harcaması da sabit fiyatlarla yüzde 2.5 arttı. 
TÜİK verilerine göre, ihracatın büyümeye katkısı ise negatif oldu. Buna göre, mal ve hizmet ihracatı, 2015 yılının birinci çeyreğinde bir önceki yılın aynı çeyreğine göre, sabit fiyatlarla yüzde 0.3 geriledi. 
Buna karşılık, sabit fiyatlarla ithalat arttı. TÜİK'e göre, mal ve hizmet ithalatı, 2015 yılının birinci çeyreğinde bir önceki yılın aynı çeyreğine göre, sabit fiyatlarla yüzde 4.1 yükseldi. 
 (DHA)   