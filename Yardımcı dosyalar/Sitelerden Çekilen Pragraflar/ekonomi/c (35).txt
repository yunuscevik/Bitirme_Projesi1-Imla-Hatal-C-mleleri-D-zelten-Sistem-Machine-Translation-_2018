 
							
							
												
						 Hatta sadece şirketlerin değil bugün devletlerin de markalaşma üzerinde önemle durduklarını görüyoruz. Bunda hiç şüphesiz markanın sağladığı yüksek katma değerle ülkelerin uluslararası rekabette öne çıkmasının payı çok büyük. Aynı şekilde markayla gelen kârlılık artışı da özellikle şirketlerin son yıllarda markalaşma için daha fazla yatırım yapmalarını sağlıyor.    TÜRKİYEDE DESTEK ARTTI   Kısa bir süre öncesine kadar ağırlıklı olarak çok büyük şirketlerin faaliyet yürüttüğünü gördüğümüz  markalaşma artık özellikle teknolojinin gelişimi ve artan iletişim olanakları ile kişilerden her boyuttaki işletmeye kadar tüm kesimleri ilgilendiriyor. Dünya ekonomisi içinde öne çıkmak isteyen ülkeler bu konuda küçük ve orta boy işletmeler (KOBİ) başta olmak üzere şirketlerine çok önemli marka destekleri veriyor. Dünyanın en büyük 10 ekonomisinden biri olmayı hedefleyen Türkiye de, marka yatırımı ve yurtdışı tanıtımı konusunda şirketlerine verdiği destekleri son dönemde daha da artıran ülkeler arasında.    ŞİRKETİN KENDİNDEN DEĞERLİ   Ürünün pazarda tüketici tarafından hemen tanınmasını sağlayan marka, bir anda şirketi yüzlerce rakibinin önüne geçirebilir. Bu anlamda kitlesel pazarlarda şirket sahibine çok büyük bir güç kazandıran itibarlı bir marka, şirketten şirkete işlerde (Business2Business-B2B) de sahibini rakipsiz kılacak kadar büyük önem taşıyabilir. Üstelik son tüketiciye yönelik olmayan şirketten şirkete işlerde çok büyük bir marka yatırımı da gerekmiyor. Şirketin ürün ve hizmetinde yakalayacağı yüksek kalite, kurumsal organizasyon yapısıyla birleştiğinde ağızdan ağıza olarak tabir edilen pazarlama yöntemi bile marka repütasyonunu çok önemli bir seviyeye taşıyabilir. Bugün markası şirketin diğer varlıklarından daha değerli olan birçok şirket mevcut.     Büyük bütçe  şart değil   MARKA ile ilgili bilinen en yaygın yanlış kanı, marka yaratmanın sadece büyük şirketlerin başarabileceği, çok zor ve maliyetli bir iş olduğu yönünde. Evet ciddi bir faaliyet alanı olan markalaşma için bazı durumlarda çok büyük bütçeli bir faaliyet yürütmek gerekebilir. Ancak tek yöntem bu değil. Özellikle KOBİler içinde bulundukları sektörde iyi bir pozisyon yakalamayı hedefleyerek işe başlayabilirler. Pazarda elde ettikleri payı elinde sürdürübelilir bir şekilde tutabilen KOBİler markalaşma açısından önemli bir aşamayı kat etmiş olurlar. Bunun sonrasında kurumsallaşma ve kalite standardındaki iyileşmelerle birlikte markalarının giderek güçlendiğini görecekler. Sonraki adım ise, iyi bir marka stratejisi geliştirmek. Görüldüğü gibi bunun için ilk etapta büyük bütçeler yerine, kalite ile öne çıkmayı hedeflemek yeterli.    Verdiğiniz  sözü tutun    İster büyük ister küçük bir şirketin marka olabilmesi için en vazgeçilmez unsur ise, şirketin markasını sunarken verdiği sözü tutması. Yani ürün ve hizmetinde vaad ettiği kaliteyi, uygun fiyatsa fiyatı mutlaka karşılamalı. Verdiği sözü tutmayan bir marka ne kadar güçlü olursa olsun çok hızlı bir şekilde itibarını kaybedebilir. Bu alanda itibar kazanmak çok zorlu ve uzun bir yol. Ancak itibarı kaybetmek tam tersi son derece hızlı...   Küçükler odaklanarak  fark yaratabilir    EĞER küçük bir şirket markalaşacaksa çok spesifik bir alana odaklanılabilir. Endüstriyel faaliyetlerde sorun çözen bir ürün ya da teknik bilgi gerektiren bir yedek parça üretiminde uzmanlaşma fark yaratır. Şirketin tercih edilmesini sağlar.    Adım adım  markalaşın     *Markalaşma sadece bir satış, pazarlama, reklam ve tanıtım faaliyeti değildir.  *Şirketin bir bütün olarak tüm çalışanlarıyla birlikte görev alacağı bir yolculuktur. *İşe iyi bir pazar araştırması ile başlayın.  *Hedef kitlenizi belirleyin, müşteri odaklı olun. *Kendinize pazarda iyi bir konum hedefleyin, fark yaratın. *İyi bir konum elde etmek için gerekli üretim kalitesini yakalayın. *Dağıtım, satış sonrası hizmetlerinizi ve yedek parça tedarikinizi güçlendirin, Ar-Ge ve inovasyona önem verin. *Ürün ve hizmetin müşteriye dokunduğu her noktada markanın vizyonunu yansıtın, uzun vadeli plan yapın.  *Marka stratejiniz ile birlikte şirketin kurumsallaşmasını sağlayın.  *Karmaşık bir kurumsal iletişim ve marka stratejisinden uzak durun. *Markayla özdeşleyecek renk ve şekil bütünlüğünü websitesinden, broşürlere, ilanlardan, şirketin tüm yazılı materyallerine kadar her yerde sağlayın.  *Fikri mülkiyet hakları ve patent konusunda hassas olun. Taklitten kaçının ve taklit edilmemek için önlem alın.   Hediye verirken  dikkatli olun    TANITIM kampanyaları kapsamında giderek yaygınlaşan promosyon faaliyetleri ile markanın konumunu destekleyebilirsiniz. Ancak promosyon demek hediye saçmak değildir. Yaptığınız etkinliğin markanız ile uyumlu hedef kitlenize hitap eden ve tabi ki bütçenizi bozmayan bir kampanya olmasına dikkat edin.   Markalaşma yolunda     KOBİlere yönelik danışmanlık ve eğitim hizmetlerinin yanı sıra çok çeşitli kredi  ve hibe programları bulunan Kosgebin markalaşma ve tanıtım konusunda da verdiği önemli destekler söz konusu. Kosgebin resmi websitesinde yer alan bilgilere göre kurum tarafından, marka tescili, patent tescili, faydalı model tescili, endüstriyel tasarım tescili ve  entegre devre topografyaları tescili işlemleri için Kobilere 3 yıllık program süresince 20 bin TLye kadar destek veriliyor. KOBİlerin, Türk Patent Enstitüsü veya muadili yurtdışı kurum/kuruluşlardan; patent belgesi, faydalı model belgesi, endüstriyel tasarım tescili belgesi ve entegre devre topografyaları tescil belgesi almak için başvuru yapılan kurum/kuruluşlara yaptığı ödemeler ve patent vekili giderleri ile, Türk Patent Enstitüsü muadili yurtdışı kurum/kuruluşlardan alacakları marka tescil belgeleri için başvuru yapılan kurum/kuruluşlara yaptığı ödemeler ile marka vekili giderlerine destek verilmektedir. Yurt dışı marka tescil belgesi desteğine, yurt içi marka tescil belgesi sahibi işletmeler başvurabilmektedir.  Son yapılan düzenlemelerle KOSGEB destekleri kolay ulaşılır hale getirildi. Küçük ve orta ölçekli işletmeler destek programından yararlanabilmektedir. Program kapsamında 12 farklı destek sağlanıyor. Bu  12 destek arasında sınai mülkiyet hakları desteği de yer alıyor. KOSGEBin destek verdiği alanlar özetle şöyle:  *İşletmelerin Türk Patent Enstitüsü (TPE) veya muadili yurt dışı kurum/kuruluşlardan; Patent Belgesi,  Faydalı Model Belgesi, Endüstriyel Tasarım Tescili Belgesi, Entegre Devre Topografyaları Tescil Belgesi,  almak için başvuru yapılan kurum/kuruluşlara yaptığı ödemeler ve patent vekili giderleri ile,  Türk Patent Enstitüsü (TPE) muadili yurt dışı kurum/kuruluşlardan alacakları Marka Tescil Belgeleri  için başvuru yapılan kurum/kuruluşlara yaptığı ödemeler ile marka vekili giderlerine destek veriliyor.  Yurt Dışı Marka Tescil Belgesi Desteğine, Yurt İçi Marka Tescil Belgesi sahibi işletmeler başvurabilir.  Program süresince desteğin üst limiti 20.000 (yirmi bin) TLdir.  Kosgeb ayrıca Yurt İçi Fuar Desteği, Yurt Dışı İş Gezisi Desteği, Tanıtım Desteği, Eşleştirme Desteği Bağımsız Denetim Desteği, Nitelikli Eleman İstihdam Desteği, Danışmanlık Desteği, Eğitim Desteği ve Tasarım Desteği de bulunuyor. Türkiyede ayrıca yurtdışına açılma ve uluslararası markalaşma faaliyetlerine yönelik olarak Turquality programı altında verilen destekler de söz konusu. 							
						
							
						
						
							