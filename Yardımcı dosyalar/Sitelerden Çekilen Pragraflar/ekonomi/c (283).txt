 
							
							
						
						
						 Karadeniz Holding iştiraklerinden KARTET, Silopide kurulu termik santralinden Irak a elektrik ihracatına yeniden başladı. Holdingden yapılan açıklamada Son 10 yıldır, senelik bazda yenilenen kontrat çerçevesinde ihraç edilen elektrik, santralden gerçekleştirilmeye devam edecek denildi.   Karadeniz Holding, 2003 yılından bu yana Türkiyeden Iraka  elektrik ihraç ediyor. Şu ana kadar yaklaşık 10 milyar kilovat saat (kWh) elektrik ihracatı gerçekleştirildi.   Karadeniz Enerji Grubu Ticari Direktörü Yasin Suudi, elektrik ihracatına yönelik şunları söylüyor:   "Irak enerjide doğal kaynaklar açısından dünyanın sayılı zengin ülkelerinden biridir, buna rağmen ülkenin hala elektrik üretimi yetersiz. Bu açığı kapamak üzere, şirketlerimiz KARTET ve KARKEY aracılığıyla Iraka elektrik tedariki konusunda aktif olarak faaliyet halindeyiz. Haziran ayı başında sözleşme süremiz dolduğu için üretime ara vermek  zorunda kaldık, bundan önceki senelerde olduğu gibi bu sene de kısa bir aradan sonra üretime yeniden başladık. Hem söz konusu elektrik ihracatı, hem de Basrada faaliyet gösteren üç adet Karadeniz Powership enerji gemilerimiz vasıtası ile bugüne kadar Iraka yaklaşık toplam 17 milyar kWh tedarik ettik. Umuyoruz ki etmeye de devam edeceğiz. Her iki noktadan sağladığımız elektrik ile Irakın elektrik ihtiyacının yaklaşık yüzde 10unu temin ediyoruz."  Enerji çevrelerinden edinilen bilgilere göre, Irak ulusal elektrik şebekesine teslimi yapılan elektrik, Reşidiye, Zaho, Dohuk ve Musul bölgelerine paylaştırılıyor. Musul bölgesine yapılan elektrik satışı Kuzey Irak Bölgesel Kürt Yönetimi (KRG) üzerinden gerçekleşiyor. Kuzey Irak elektriğin bir bölümünü kendisi kullanıyor, bir bölümünü de Musula veriyor. KRG, merkezi Irak hükümetinin kendisine bu konuda açtığı bir fon üzerinden ödemeleri yapıyor.    
							
						
							
						
						
							