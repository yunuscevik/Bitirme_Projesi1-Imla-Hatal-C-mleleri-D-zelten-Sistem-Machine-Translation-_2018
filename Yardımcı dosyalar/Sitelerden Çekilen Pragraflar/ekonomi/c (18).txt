 
							
							
												
						 Ülkede tespih satışları patlamış durumda. Tesbih satışı yapan dükkan sahiplerinden, Birçok kişi buraya stresle mücadele etmek için ellerinde bir şey tutmak istediklerini söylüyor açıklamaları geldi.  Atina bu ay sonuna kadar IMF 'ye 1.6 milyar euroluk geri ödemesini yapamazsa  iflasla karşı karşıya kalacak.  Böyle bir durumda, Yunanistan 'ın hem Euro bölgesinden hem de Avrupa Birliğinden çıkabileceği yorumları yapılırken, Atina'da dün 'Avrupa'da kalıyoruz' gösterisi yapıldı.  Sosyal medyadaki çağrıların ardından parlamento binasının önünde toplanan binlerce kişi, ellerinde Yunan ve Avrupa Birliği bayraklarıyla hükümetin müzakerelerde izlediği politikaları protesto etti. Grubun parlamentonun avlusuna girmesini engelleyen polis ekipleri ile kısa süreliğine gergin anlar yaşandı.  Bu arada Avrupa Birliği karşıtı bir grubun gösteri alanına gelmesi üzerine polis müdahale etti. Çıkan olaylarda Yunan polisi 30 kişiyi gözaltına aldı.  Avrupa Birliği yanlısı göstericiler bir süre daha parlamentonun önünde sloganlar attıktan sonra olaysız şekilde dağıldı. Aynı gösteri iki gün önce de aynı yerde düzenlenmiş, gösteri olaysız şekilde sona ermişti.     							
						
							
						
						
							