 RADİKAL-  Uluslararası kredi derecelendirme şirketi Standard and Poor's (S&amp;P)  genel seçim değerlendirmesi hakkında sıkça sorulan sorulara ilişkin görüşlerini içeren bir açıklama yaptı. S&amp;P açıklamasında, 
                Türkiye 
              'de genel seçim sonuçlarının, 
                yargı 
              , finansal düzenleyiciler ve Merkez Bankası üzerindeki baskıyı azaltıp politikaların öngörülebilirliğini artırabileceğinin altı çizildi. Bu gelişmeye karşılık, 
                hükümet 
               kurulmasına ilişkin belirsizliğin önümüzdeki birkaç ay sürebileceği vurgulanan S&amp;P açıklamasında, "Hükümet zamanında kurulursa istikrar için olumlu; ancak, Türkiye'nin kredi notu üzerinde uygulanacak politikalar rol oynayacak" denildi. 
 HÜKÜMET KURULMAZ İSE NOT DÜŞEBİLİR!  
 Koalisyon oluşması durumunda politikaların öngörülebilirliği kısmen kabinedeki önemli pozisyonlara yapılacak atamalara bağlı olacağına da işaret edilen açıklamada, "Erken seçime gidilmesi halinde 
                siyasi 
               belirsizlik yıl sonuna kadar yüksek seyreder, yatırımlar gecikirse büyüme üzerinde baskı yaratabilir" denildi. S&amp;P açıklamasında, seçimlerden sonra lirada biraz zayıflama olduğuna işaret edilerek, "Liradaki oynaklık tüketici güveni ve enflasyon üzerinde etki yapabilir" denildi ve "Böylesi gelişmeler mali performans ve borç dinamiklerini zayıflatırsa not indirimine neden olabilir" uyarısı yapıldı.  