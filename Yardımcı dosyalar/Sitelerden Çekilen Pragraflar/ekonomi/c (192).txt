 
							
							
												
						 ANADOLUnun bereketli toprakları aynı zamanda kozmetikte de çok özel ürünler olarak dünya genelinde pazar buluyor. Sivasta kurduğu fabrikada, farklı bölgelerden seçtiği özel kil toprak tabanlı kozmetik üreten Dermokilin patronu Ünal Karaca, yurt dışında mağazalaşarak büyüme kararı aldı. Halen 10 tanesi Çin de olmak üzere yurt dışında 18 mağazası bulunan Dermokil yakında Londrada da bir mağaza açacak. Ünal Karaca, Al Noor Saudi Arabia Limited Companynin sahibi Turki Muhammad S. Basharahılın Körfez ülkelerinde 50 Dermokil mağazası açarım ama şirketin yüzde 10unu bana satarsan şeklindeki teklifini kabul etti ve yurt dışında hızlı büyümek için güçlü bir yatırımcıyla da ortak oldu. Ünal Karaca şöyle konuşuyor:    DOKUZ YIL ÖNCE BAŞLADIK  Dermokil sadece 9 yaşında. Ürünlerimizi kil özlü bir formülle yapıyoruz. Yurt içinde eczane, ulusal marketler ve zincir marketlerde satıyoruz. İhracatımız da son birkaç yılda hızlı artmaya başladı. Şu anda 27 ülkede satışımız var. Daha yolun başındayız ama hedefimiz Dermokili kozmetikte bir dünya markası yapmak. Son yıllarda yabancı ortaklık teklifleri geliyordu ancak biz büyüme hedeflerimize uygun olan yatırımcıyı tercih ettik. İki yıldır Suudi Arabistan Distribütörümüz olan Turki Muhammad S. Basharahının teklifini kabul ettik. Kendileri Körfez ülkelerinde 50 Dermokil mağazazı açacak. Yüzden 10luk hisse devri için imzaları attık. Ayrıca bizim yüzde 50ye kadar satış önceliğimiz de bu ortağımızda olacak.    LUT GÖLÜ İLHAM VERDİ  Ünal Karaca, kendisinin daha önce mobilya üretimi ve ticareti yaptığını ancak 2005 yılında İsraile gittiğinde Anadolu toprağının ne kadar değerli olduğunu anladığını söylüyor. Karaca şöyle devam ediyor:  Ben Sivasta 11 çocuklu bir fakir bir ailenin altıncı çocuğu olarak dünyaya geldim. 17 yaşında Almanyaya dayımın yanına giderek orada 4 yıl işçi olarak çalıştım. Daha sonra da Sivasa döndüm. Biriktirdiğim paralar ile ilk yatırımı mobilya sektöründe yaptım. Tiffany markası ile Almanya, Fransa , İtalya , İsviçre gibi ülkelere ihracat yaptım. İnşaat işlerimiz de oldu. 2005te mobilya ihracatı yaptığım İsraile gitmiştim. Lut Gölünden çıkan killerle yapılan kozmetik ürünlerini orada gördüm. Sivasa dönerken de annem için bu ürünlerden satın aldım.  Sonra kil minerallerinin etkilerini araştırdım.     ÜNİVERSİTEYLE ARAŞTIRMA  Türkiyede zengin kil yatakları olduğunu, eski uygarlıklardan bu yana kil kültürünün farklı bir yer tuttuğunu zaten biliyordum. Bir AR-GE ekibi kurdum ve Anadolunun farklı yörelerinden toplanmış çeşitli kil tiplerini Sivas Cumhuriyet Üniversitesinde incelenmeye aldık. Araştırmaların sonunda, özellikle Anadolu topraklarında bulunan üç farklı kil tipinin ciltteki çok olumlu etkilerini saptadık. 2006 yılında Dermokili kurduk. Önce cilt ve saç bakım ürünleri geliştirdik. Sonra, el vücut şimdi de ağız bakım ürünlerini ekledik. Şu anda 120 çeşit kil özlü ürünümüz var.   Yeni fabrika için yatırım başlıyor  DERMOKİL Yönetim Kurulu Başkanı Ünal Karaca, şu anda 2 bin metrekarelik fabrikada 110 kişilik istihdamla üretim yaptıklarını belirtiyor ve yeni fabrika yatırımı için de düğmeye bastıklarını söylüyor. Karaca şöyle konuşuyor: Bu yıl içinde büyük bir tesis için temel atacağız ve gelecek yıl da açacağız.  Toplamda 13 bin metrekare alanda, idare, depolama, sevkiyat ve üretim olmak üzere güçlü bir üretim üssümüz olacak. Kozmetik aslında dünya devlerinin olduğu bir sektör ve rekabet tabii ki çok zorlu. Ancak biz de özgün ürünlerimizle büyüyoruz.   Londrada  mağaza açıyoruz   ÜNAL Karaca, şu anda ihracatın en hızlı arttığı ülkenin Çin olduğunu söylüyor. Karaca, Çinde telemarketing şeklinde satış da yapıyoruz. Şu anda 10 mağzamız var ve mağazalaşma hızlanıyor. Yakında Londrada da bir Dermokil mağazası açıyoruz. Somali, Belçika ve Hollandada zaten var. Suudi Arabistanda tane Dearmokil mağazası var. Yeni ortaklıkla yakında Körfez ülkelerinde toplam 50 mağazamız olacak diyor.    sozdemir@hurriyet.com.tr   							
						
							
						
						
							