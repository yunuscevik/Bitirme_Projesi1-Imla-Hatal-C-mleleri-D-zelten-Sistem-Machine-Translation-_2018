 RADİKAL -  Davayı kaybetseler bile 5 bin Teknik AŞ çalışanının haklarının takipçisi olacaklarını söyleyen Ali Kemal Tatlıbal Yargıtay'ın THY Teknik AŞ çalışanlarının taşımacılık 
                iş 
               kolundan metal iş koluna geçtiği yönündeki kararının büyük üzüntüye neden olduğunu belirterek şunları söyledi:  " Burada olan THY Teknik AŞ de çalışan kardeşlerimize oldu. Şimdi ne olacak ? Bu kadar çalışan bana üyeyken benden yetkiyi aldın ama fiiliyatta ortada yeni bir sendika yok, sözleşme yapamadın. Hangi maddeye dayanarak çalışanın hakkını savunacaksın. Çerçeveye genel baktığımızda 
                Türkiye 
              'de tüm iş kollarında bir sendikasızlaştırma gayreti görüyoruz."   HAKLARINIZI HELAL EDİN AMA DAVA BİTMEDİ   
                Hava 
               İş Sendikası Başkanı Ali Kemal Tatlıbal Teknik AŞ çalışanlarına da bir çağrı yaparak kendilerinde helallik istedi ve "Gözümüzün ne kadar kara olduğunu şimdi gösterme zamanıdır" diyerek şunları söyledi:  "THY Teknik AŞ'deki kardeşlerime sesleniyorum. Hava-İş Sendikası olarak haklarınızı savunurken, haksızlığa uğradık. Bu yüzden hepiniz haklarınızı helal edin. Ama bu dava burada bitmedi. Elimizden geleni yapmak için hukuk çizgisinden sapmadan mücadeleye devam edeceğiz. Eğer Hava-İş'te olmayacağınıza hükmedilmişse, şunu iyi bilin ki sizi bu çatıdan başka bir yere de göndermem. Eğer THY Teknik AŞ metal iş kolunda kalacaksa, biz de sizi 700 bin kişilik güçlü bir kadroya sahip, güçlü bir federasyon olan Türk-İş'in dışına çıkartmayacağız. Türk-İş'in metal iş kolunda da güçlü bir sendikası var. Sizi Çelik-İş'e bırakmayacağız, bundan hiç şüpheniz olmasın! 1.5 yıldır THY Teknik AŞ için verdiğimiz emeğin meyvesini almıştık ama meyveyi 13 gün içinde zehirlediler.   Acımız çok büyük, rahatsızlığımız çok derin ama kavgamız henüz bitmedi. Eğer bu bir kavgaysa gözümüzün ne kadar kara olduğunu şimdi gösterme zamanıdır. Teknik AŞ'de çalışan kardeşim şimdi senin birlik olma zamanın! Senin dirayetli ve dik durma, tek yumruk olarak hareket etme zamanın! Sakına bir tehdide ve baskıya boyun eğme! Çünkü şimdi onun zamanı geldi. Hava-İş'i kenara çekecekler seni Çelik-İş'e üye yapmak için baskılar gelecek. Bu baskıya boyun eğme Teknik AŞ, kendini ezdirme, sakın tehditlere karşı gevşeyip amirlerine boyun eğme! Sen yeter ki dik dur, bundan sonraki süreçte sendikan olmasa da Hava-İş yine senin yanında olacak. Her türlü baskıya karşı yanında destekçin olacak. Çünkü seni Çelik-İş'e üye yapmak için her türlü baskıyı uygulayacaklar."   "TEKNİSYENE EASA'DAN NASIL LİSANS ALACAKLAR?"  
Kararın ardından çalışanlar açısından belirsiz bir fiili durum ortaya çıktığına dikkat çeken Tatlıbal, "Şimdi THY Teknik AŞ çalışanlarını metal iş koluna geçirdiniz. Benim teknisyenim metal iş kolundayken EASA'dan lisansı nasıl alacak ? Metal iş kolundaki teknisyen bakımlarını yapacak ve 'uçak havalanabilir' diye mühür vuracak. Bunun için B1ve B2 tiplerinde lisansları alabilecek durumda olmaları lazım. Ancak EASA, teknisyeni hava iş kolunda çalışan kişi olarak kabul ediyor ve buna göre lisans veriyor. Şimdi burada büyük bir çelişki yok mu ? Metal iş teknisyene nasıl lisans alacak bilemiyorum. Bunların hepsi artık bir muammadır. THY Teknik AŞ çalışanına yazık oluyor" diye konuştu. 
 TUĞRUL TUNA BEKEN'E KİM SAHİP ÇIKACAK?   
Hava-İş Genel Başkanı Ali Kemal Tatlıbal, gelinen noktada Mayıs ayında uçak bakımı yaparken hayatını kaybeden Tuğrul Tuna Beken'in durumunun ne olacağını da değerlendirdi. Tatlıbal, "
                Mahkeme 
               benden bu konuyu takip etme yetkisini alacak ama benim gönlümü alabilecek mi ? Benim gönlüm ve Hava-İş'in avukata teknisyen kardeşimizin hakkını aramaya devam edecek. Bu konuda davamızı ve hukuki mücadelemizi sürdüreceğiz. Tuğrul Tuna Beken'in ölümünde bir sorumlu varsa, bir ihmal olmuşsa bunu mutlaka ortaya çıkaracağız. Bunu bir daha Tuğrul Tuna Bekenler ölmesin diye yapacağız"  DHA-FAİK KAPTAN     