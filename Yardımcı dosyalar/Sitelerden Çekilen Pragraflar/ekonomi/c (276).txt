 
							
							
						
						
						 Citroenin Türkiye distribütörü Baylas Otomotivin Genel Müdürü Bahattin Tatoğlu, otomotiv pazarının yılın ikinci yarısından itibaren toparlanmaya başladığını, ileriye daha pozitif baktıklarını söyledi. Filo satışlarının canlandığını ve fiyatı indirilen K Belgesi sayesinde uzun süre aradan sonra hafif ticari pazarı yeniden büyüdüğünü belirten Tatoğlu, 650-670 bin adet olan pazar tahminini 720-740 bin adede yükselttik. İyimser tahminle 800 binlere bile ulaşabilir. Eylül-Aralık döneminde satışlar 2013le aynı seviyede gerçekleşir. Son 4 ayda binek otomobil ve hafif ticari araç satışlarının 335 bin adet çıkmasını bekliyoruz.  dedi.    22 BİN ADEDİ GEÇERİZ   Otomotiv pazarındaki bu havadan Citroenin de olumlu etkileneceğini ifade eden Tatoğlu, satış hedeflerinde revizyona gittiklerini belirtti. Baylas Otomotiv Genele Müdürü, Yılın 8 ayında satışlarımız yüzde 40 gerileyip, 11 bin adede indi. Pazar payımız yüzde 4ten yüzde 2.9a indi. Ancak yeni ürünlerimiz C4 Cactus ve C1le tempomuzu yükseltip, son 4 ayda 11 bin adet araç satımayı planlıyoruz. Yani 8 ayda sattığımızı 4 aya sığdıracağız. Toplam satışlarımız 22 bin adedin üzerinde gerçekleşecek şeklinde konuştu.     Cactus ve C1 yarın satışta   CITROENin yeni modelleri C4 Cactus ve yeni C1, yarından itibaren Türkiyede satışa sunulacak. C4 Cactus 54 bin 900 TLlik başlangıç fiyatına sahipken yeni C1in satış fiyatı ise 39 bin 900 TLden başlıyor. Benzersiz Airbump teknolojisi ile dünyada ilk kez otomobilin dışını da hava yastıkları ile korumaya alan Citroen C4 Cactus, şehir trafiğinde sıkça karşılaşılan küçük hasarların önüne geçerken, Yeni Citroen C1 ise Mirror Screen teknolojisi ile gündelik hayatın vazgeçilmezi akıllı telefon uygulamalarını otomobilin içerisine taşıyor. Citroen Baylas Genel Müdürü Bahattin Tatoğlu, C4 Cactus ve yeni Citroen C1in önümüzdeki süreçte satış hedeflerimize de büyük katkıda bulunacağına inanıyoruz. C4 Cactus modelimizden yıl sonuna kadar 500 adet satmayı hedefliyoruz. C1 modelimizi de 300 adet satmayı planlıyoruz. Baylas, Citroenin dünyadaki en büyük distribütörü olarak bu yenilikleri Türkiyeye sunmaya devam edecek  dedi. 
							
						
							
						
						
							