 
							
							
						
						
						 Yıldız, yoğun yaz sıcakları, artan klima kullanımı, tarımsal sulama ve sanayi üretimindeki artışın yüksek elektrik tüketimine neden olduğunu söyledi.  Geçen ay elektrik tüketiminde en yüksek günlük tüketimin gerçekleştiğini anımsatan Yıldız, "Dün bu rakam 818 milyon 133 bin kilovatsaatlik günlük elektrik tüketimi ile yenilenmiş oldu. Ayrıca ani puant talebinde de 40 bin 233 megavat ile yeni bir rekor daha kırdık" dedi.  Buna rağmen elektrik talebinin karşılanmasında sorun yaşanmadığını belirten Bakan Yıldız, şöyle konuştu:  "Bakanlık olarak bu yüksek tüketim talebini sağlıklı ve güvenilir şekilde karşılamak için santrallerimizin çalışmalarını titizlikle planlıyoruz. Enerji arz güvenliğimizde herhangi bir problem yok ancak yine de özellikle bu yüksek tüketimin olduğu günlerde vatandaşlarımız enerji israfından kaçınmalı ve biraz daha fazla tasarrufa yönelmeli."  Bu arada "ani puant", yıl içindeki maksimum gücün anlık (kısa süreli) kaydedilen değerlerin en büyüğü olarak tanımlanıyor.  
							
						
							
						
						
							