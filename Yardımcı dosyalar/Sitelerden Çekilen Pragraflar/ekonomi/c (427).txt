
	Türkiye Odalar ve Borsalar Birliği (TOBB), Mayıs 2015 ‘Kurulan ve Kapanan Şirket İstatistikleri’ni açıkladı. Buna göre; 2015 Mayıs ayında kurulan şirket sayısında bir önceki aya göre yüzde 6,23 azalış oldu. Kurulan şirket sayısında bir önceki aya göre yüzde 6,23, kooperatif sayısında yüzde 18,95 ve gerçek kişi ticari işletme sayısında yüzde 14,51 azalış oldu. 

	Kapanan şirket sayısı bir önceki aya göre yüzde 30,20, kooperatif sayısı yüzde 10,20 ve gerçek kişi ticari işletme sayısı yüzde 17,98 azaldı. Kapanan şirket sayısında geçen yılın aynı ayına göre yüzde 28,28 azalış oldu. 

	2015 yılı Mayıs ayında, 2014 yılı Mayıs ayına göre kurulan şirket sayısında yüzde 18,91 artış olurken, kurulan kooperatif sayısında yüzde 18,09 ve kurulan gerçek kişi ticari işletme sayısında ise yüzde 10,54 azalma oldu. 

	2015 yılı Mayıs ayında kapanan şirket sayısı, 2014 yılının aynı ayına göre yüzde 28,28, kapanan kooperatif sayısı yüzde 10,20 ve kapanan gerçek kişi ticari işletme sayısı yüzde 9,91 azaldı. 

	2015 yılı ilk beş ayında kurulan şirket sayısı, 2014 yılının aynı dönemine göre yüzde 17,40 arttı. 2015 yılının ilk beş ayında, geçen yılın aynı dönemine göre kurulan şirket sayısı yüzde 17,40 artarken, kooperatif sayısı yüzde 9,88 ve gerçek kişi ticari işletmesi sayısı yüzde 44,84 oranında azaldı. Aynı dönem içinde kapanan şirket sayısı yüzde 7,70, kooperatif sayısı yüzde 4,73 ve gerçek kişi ticari işletme sayısı yüzde 1,57 azaldı. 
	2015 yılı Mayıs ayında kurulan toplam 5 bin 635 şirket ve kooperatifin yüzde 80,09’u limited şirket, yüzde 18,54’ü anonim şirket, yüzde 1,37’si ise kooperatif oldu. Şirket ve kooperatiflerin yüzde 36,79’u İstanbul, yüzde 13,72’si Ankara, yüzde 5,59’u İzmir’de kuruldu. 

	2015 Mayıs ayında kurulan şirketlerin sermayelerinin toplamı, bir önceki aya göre yüzde 24,75 oranında azaldı. 

	2015 yılı ilk beş ayında toplam 29 bin 729 şirket ve kooperatif kurulmuştur. Bu dönemde kurulan toplam 23 bin 836 limited şirket, toplam sermayenin yüzde 49,36’sını, 5 bin 433 anonim şirket ise yüzde 50,63’ünü oluşturdu. Mayıs ayında kurulan şirketlerin sermayelerinin toplamı, Nisan ayına göre yüzde 24,75 oranında azaldı. 

	2015 Mayıs ayında bin 451 şirket ve kooperatif ile bin 153 gerçek kişi ticari işletmesi, ticaret sektöründe kuruldu. 2015 Mayıs ayında kurulan toplam şirket ve kooperatiflerin; bin 451’i toptan ve perakende ticaret, motorlu taşıtların ve motosikletlerin onarımı, 977’si inşaat, 693’ü imalat sektöründe oldu. 

	2015 Mayıs ayında kurulan gerçek kişi ticari işletmelerinin; bin 153’ü toptan ve perakende ticaret, motorlu taşıtların ve motosikletlerin onarımı, bin 43’ü inşaat, 393’ü imalat sektöründe oldu. Bu ay kapanan şirket ve kooperatiflerin; 232’si toptan ve perakende ticaret, motorlu taşıtların ve motosikletlerin onarımı, 159’u inşaat, 90’ı imalat sektöründe oldu. Bu ay kapanan gerçek kişi ticari işletmelerinin 521’i toptan ve perakende ticaret, motorlu taşıtların ve motosikletlerin onarımı, 141’i inşaat, 106’sı imalat sektöründe oldu. 

	2015 Mayıs ayında kurulan 77 kooperatifin 23’ü konut yapı kooperatifi, 13’ü sulama kooperatifi, 13’ü motorlu taşıyıcılar kooperatifi olarak kuruldu. 2015 yılının ilk beş ayında kurulan 455 kooperatifin 193’ü konut yapı kooperatifi, 60’ı sulama kooperatifi, 47’si motorlu taşıyıcılar kooperatifi olarak kuruldu. 

	2015 Mayıs ayında kurulan 393 yabancı ortak sermayeli şirketin 117’si Suriye, 44’ü Alman, 21’er adeti Libya, İran ve Suudi Arabistan ortaklı olarak kurulmuştu. 

	2015 yılı ilk beş ayında; kurulan yabancı ortak sermayeli şirket sayısı bin 950 oldu. Bu şirketlerin 608’i Suriye, 157’si Alman, 118’i İran ortaklı oldu. Kurulan bin 950 yabancı ortak sermayeli şirketin 301’i anonim, 1.649’u limited şirket oldu. Bu şirketlerin 715’i toptan ve perakende ticaret, motorlu taşıtların ve motosikletlerin onarımı, 252’si imalat ve 218’i inşaat sektöründe kuruldu. 

	Kurulan yabancı ortak sermayeli şirketlerin toplam sermayelerinin yüzde 86,40’ı yabancı sermayeli ortak payını oluşturdu.  
