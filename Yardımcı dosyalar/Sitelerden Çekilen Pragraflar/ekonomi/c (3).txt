 
							
							
												
						 Açıklama projenin ortaklarından Rus enerji devi Gazprom'dan geldi. İzin belgesi, boru hattını oluşturacak hatlardan ilki için Türkiyenin münhasır ekonomik bölgesinde ve karasularında mühendislik çalışması yapılmasını öngörüyor.   Türk Akımının deniz altından ilerleyecek kesimi, her biri 15,75 milyar metreküp kapasiteli dört hattan oluşacak. Boru hattı 660 kilometre boyunca Güney Akım için öngörülen güzergahı izleyecek, daha sonra 250 kilometre boyunca Türkiyenin Avrupa kıtasındaki topraklarına doğru ilerleyecek. İlk hattan sağlanacak doğalgazın bütünüyle büyümekte olan Türkiye piyasasının kullanımına sunulması öngörülüyor.   Türk tarafı ayrıca, Güney Akım projesinin Türkiye kesimi için elde edilen Çevresel Etki Değerlendirmesi sonuçlarının yeni boru hattı için de kullanılabileceğini teyit etti.     1 ARALIK'TA İMZALANMIŞTI   OAO Gazprom ile BOTAŞ Rusya dan Türkiyeye Karadeniz üzerinden gidecek yıllık 63 milyar metreküp kapasiteli Türk Akımı boru hattının inşası için 1 Aralık 2014 günü Mutabakat Zaptı imzalamıştı.  							
						
							
						
						
							