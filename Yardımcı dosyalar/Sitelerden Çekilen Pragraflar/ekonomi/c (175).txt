 
							
							
												
						 İlçede asma yaprağı üretiminin yoğun olarak Gaziler ile Yağcı mahallelerinde yapıldığını ifade eden İşcan, hasadın haziran ayının ilk günleri itibarıyla başladığını aktardı.  İşcan, ilçede bağcılığın en önemli geçim kaynağı olduğuna dikkati çekerek, şunları kaydetti:  "Yaprak hasadında Gaziler mahallesi birinci sırada yer alır. Bunun nedeni ise salamuraya uygun, hasadı yapılabilecek en kaliteli bağ, 'esebalı' türüdür. Esebalı cinsinin özelliği ise ekşi, tüysüz ve parlak oluşudur. Ekşi olmasından dolayı limona bile ihtiyaç duyulmamaktadır. Salamura halinde 2 yıla kadar dayanır. Sezonda 100 ton civarında yaprak toplanır. Şu anda üreticilerimiz bu yaprakları kilosu 5 liraya toptancıya satmaktadır. Burada hasat edilen yaprakların tamamına yakını toptancılar vasıtasıyla ülke geneline dağıtımı yapılıyor."  İlçede asma yaprağı üreticisi İlyas Topal ise bir bağdan ortalama 3-4 kez hasat yapıldığını dile getirdi.  Yaprak hasadının zahmetli bir iş olduğuna işaret eden Topal, "Mahallenin tamamına yakını üzüm yetiştiriciliği ile uğraşmaktadır. Bağların hem meyvesinden hem yaprağından faydalanıyoruz. Yaprak hasadını imece usulü ile yapmaktayız. Her hafta bir ailenin bağını hasat ediyoruz. Yaprak hasadı ile birçok genç kızımız çeyiz masraflarını karşılayabiliyor" ifadelerini kullandı.     							
						
							
						
						
							