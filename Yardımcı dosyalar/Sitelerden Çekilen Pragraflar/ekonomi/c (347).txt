

  
    
      
       
     
	Türkiye İstatistik  Kurumu (TÜİK) 2015 yılı mart ayı işgücü  istatistiklerini açıkladı. İşsizlik , martta bir önceki aya göre 0,6 puan azaldı ve yüzde  10,6 oldu. Aynı dönemde işsiz sayısı ise 3 milyon 226 binden 3 milyon 69 bin kişiye geriledi. 
	 
	Türkiye genelinde 15 ve daha yukarı yaştakilerde işsiz sayısı, martta geçen yılın aynı ayına göre ise 322 bin kişi arttı. İşsizlik oranı da 0,9 puanlık artış gösterdi. Aynı dönemde tarım  dışı işsizlik 1 puanlık artışla yüzde 12,6 olarak tahmin edildi. 15-24 yaş grubunu içeren genç işsizlik oranı 1,9 puanlık artışla yüzde 18,6 olurken, bu oran 15-64 yaş grubunda 0,9 puanlık artışla yüzde 10,8. 
	 
	İstihdam edilenlerin sayısı martta, geçen yılın aynı ayına göre 370 bin kişi artarak 25 milyon 953 bin, istihdam oranı ise 0,1 puanlık azalışla yüzde 45 oldu. Bu oran erkeklerde yüzde 63,8, kadınlarda ise yüzde 26,7 hesaplandı. 
	 
	Bu dönemde, tarım sektöründe çalışan sayısı 122 bin kişi azalırken, tarım dışı sektörlerde çalışan sayısı 491 bin kişi arttı. İstihdam edilenlerin yüzde 20'si tarım, yüzde 20,5'i sanayi, yüzde 6,9'u inşaat, yüzde 52,6'sı ise hizmetler sektöründe yer aldı. Geçen yılın aynı dönemi ile karşılaştırıldığında hizmet sektörünün istihdam edilenler içindeki payı 1,4 puan artarken, tarım sektörünün payı 0,8 puan, sanayi sektörünün payı 0,5 puan, inşaat sektörünün payı ise 0,2 puan azaldı. 
	 
	 İşgücüne katılım kadınlarda yüzde 30  
	 
	TÜİK rakamlarına göre, işgücü nüfusu 29 milyon 22 bin kişi, işgücüne katılma oranı yüzde 50,4 oldu. İşgücüne katılma oranı erkeklerde yüzde 70,6, kadınlarda ise yüzde 30,7. 
	 
	Mevsim etkilerinden arındırılmış istihdam sayısı, bir önceki döneme göre 124 bin kişi artarak 26 milyon 407 bin kişiye yükseldi. İstihdam oranı ise 0,1 puanlık artışla yüzde 45,8 hesaplandı. Mevsim etkilerinden arındırılmış işsizlerin sayısı martta, bir önceki döneme göre 28 bin kişi azaldı. İşsizlik oranı ise 0,2 pualık azalarak yüzde 10 oldu. 
	 
	Mevsim etkilerinden arındırılmış işgücüne katılma oranı, bir önceki döneme göre 0,1 puan artarak yüzde 50,9 oldu. Ekonomik faaliyete göre istihdam edilenlerde en fazla artış 164 bin kişiyle tarım sektöründe. 
	 
	Herhangi bir sosyal güvenlik  kuruluşuna bağlı olmadan çalışanların oranı, geçen yılın ayını dönemine göre 1,7 puan azalarak yüzde 32,7 olarak hesaplandı. Bu oran, tarım sektöründe yüzde 80,9, tarım dışı sektörlerde yüzde 20,7 oldu. 
	 
	 Ücretli veya yevmiyeli sayısı 17 milyon 346 bin  
	 
	İstihdam edilen 25 milyon 953 bin kişinin 17 milyon 346 binlik kısmını ücretli veya yevmiyeliler oluşturdu. 
	 
	Ücretli veya yevmiyelilerin toplam istihdam içindeki payı yüzde 66,8'e karşılık geldi. İstihdam edilenlerin 4 milyon 493 binini (yüzde 17,3) kendi hesabına çalışanlar, 2 milyon 987 binini (yüzde 11,5) ücretsiz aile işçileri ve 1 milyon  127 binini (yüzde 4,3) işverenler oluşturdu. 

	 AA  

	  

	  

	 
	  
  
 
