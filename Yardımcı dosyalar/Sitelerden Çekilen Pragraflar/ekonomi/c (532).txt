Almak istenen konutta sorunsuz ve rahat 
                yaşam 
               için kullanılan malzemenin kalitesi önemli. Ancak kullanılan malzemelerin kalitesini anlamak doğru yere bakmadığınız sürece zor. Artık görünüşte kalitesi çok belli olmayan ancak kullanıldıkça ve 
                zaman 
               geçtikçe çeşitli sıkıntılar çıkartan 
                inşaat 
               malzemeleri mevcut. 
Günümüzde daha çok görselliğe önem verilmesinden dolayı inşaatlarda kullanılan malzeme kalitesi, ikinci planda kaldı. Bu durumun doğal bir sonucu olarak bazı inşaat firmaları malzeme kalitesinden ödün vermeye ve görselliğe yönelmeye başladılar.  
Peki evdeki malzeme kalitesi nasıl anlaşılır, nelere dikkat etmek gerekiyor? 
 Binanın Dış Yalıtımında Dikkat Edilmesi Gerekenler  
Dış yalıtımlarda kullanılan malzemenin kalitesi kadar yapılan işçiliğin kalitesi de önemli bir faktördür. Öte yandan tüm binayı ilgilendiren ve çok masraflı bir iş olmasından dolayı dış yalıtımda sıkıntısı olan bir binadan konut almak için iki defa düşünmek gereklidir. Öncelikle kullanılan malzeme kadar işçilikte önemli olduğundan, öğrenme şansınız varsa binanın dış yalıtımını yapan firmanın bilgilerini öğrenin. (Genellikle binaların dışında reklam amaçlı yer alıyor.) Firmayı araştırarak dış yatılımın kaliteli olup olmadığı hakkında bir fikir edinebilirsiniz. Hatta direk firmadan almak istediğiniz evin dış yatılımı hakkında bilgi almanız en doğrusu olacaktır. 
Dış yalıtımı, dışardan incelediğinizde gözle görülen çatlak veya kırk varsa tamir edilmediği sürece kesinlikle sıkıntı çıkartacaktır. Binanın dışında herhangi bir problem yoksa veya göremiyorsanız, almak istediğiniz evin içerisinde rutubet (özellikle tavan ve duvarın bağlandığı kısımlarında) olup olmadığına kontrol edin. Eğer ev yeni boyanmışsa rutubet alıp almadığını anlamak çok zor olacaktır. Bundan dolayı binanın aynı cephesinde yer alan diğer dairelere sorun veya inceleyin. Eğer herhangi bir rutubete rastlamadıysanız dış yalıtımda çok bir sıkıntı yoktur. 
 Konutun İçerisinde Dikkat Edilmesi Gerekenler  
Konutun içerisinde ilk bakışta kalitesi anlaşılacak malzemeler olduğu kadar, kalitenin anlaşılması için çeşitli uzmanlık gerektiren malzemelerde vardır. Şimdi sabit olarak konut içerisinde ki malzeme kalitesinin nasıl anlayabileceğinize bir bakalım: 
 Mutfak Dolapların Kalitesi:  Mutfak dolapları, konutun içerisinde kullanılan malzemelerin kalitesini anlamanın en kolay yoludur. Çünkü hem göz önünde hem de çok kullanılmasından dolayı işçiliğini belli ediyor. Mutfak dolabında boyaların dökülmesi veya dolap kapaklarının tam olarak yerine oturmaması gibi problemler varsa işçilikte çeşitli sıkıntılar var demektir. Kullanılan malzemenin kalitesi ise uzaktan baktığınızda bile anlaşılabilmektedir. Emin olmak istiyorsanız dolapta kullanılan malzemenin türüne göre araştırma yapabilirsiniz. 
 Kombi ve Petekler:  Evin içerisindeki kombi ve peteklerin kalitesini anlamak için markasına bakmanız yeterlidir. İnternetten ufak bir araştırmayla markanın hangi kalitede olduğu rahatlıkla anlaşılabilir. Kombi ve peteklerin ne kadar süredir kullanıldığı da önemli bir unsurdur. Markasına göre değişmekle birlikte gerekli bakımları yapılmış bir kombinin ortalama kullanım süresi 10-15 yıl arasıdır. Alınacak dairede kombi ve petekler 10 yıl ve üzeri bir yaştaysa değiştirme masrafını da hesaplamalısınız. 
 Parkeler:  Almak istediğiniz evin parkelerinde kabarma veya basıldığında alttaki boşluktan dolayı ses çıkarma gibi problemler varsa, işçilikte çeşitli sıkıntıları mevcuttur. Parkelerde kullanılan malzemenin (çok fazla türü olduğundan) kalitesini anlamak zordur. Bunun için yapılacak en basit yol parkenin resimlerini çekerek bir parkeciye türünü ve kalitesini sormaktır. 
 Evin Duvarları:  Gözle görülen herhangi bir işçilik hatası olup olmadığını genel olarak bir kontrol edin. Özellikle prizlerin yanını, kapı ile duvarın kesiştiği noktaları kontrol edin. Herhangi bir yükseklik veya göze hoş gelmeyen bir durum varsa duvar işçiliğinde sıkıntı olabilir. 
(Hesapkurdu)  