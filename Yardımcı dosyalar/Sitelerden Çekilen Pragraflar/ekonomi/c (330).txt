

  
    
      
       
     
	Kredi derecelendirme şirketi Standard and Poor, seçim sonuçlarını değerlendirdiği açıklamada Türkiye ’de devam eden belirsizlik ortamının dezavantajlarından bahsedildi. Lira’daki oynaklık not indirimine sebep olabilir  açıklamasında bulunuldu. 
	 
	 Yargı ve finansta bağımsızlık  vurgusu  
	 
	S&P, genel seçim  değerlendirmesi hakkında sıkça sorulan sorulara ilişkin görüşlerini içeren bir açıklama yaptı. S&P açıklamasında, Türkiye'de  genel seçim sonuçlarının, yargı, finansal düzenleyiciler ve Merkez Bankası  üzerindeki baskıyı azaltıp politikaların öngörülebilirliğini artırabileceğinin altı çizildi. 
	 
	 Erken seçim belirsizliği uzatır vurgusu  
	 
	Bu gelişmenin yanında, hükümet kurulmasına ilişkin belirsizliğin önümüzdeki birkaç ay sürebileceği vurgulanan S&P açıklamasında, "Hükümet zamanında kurulursa istikrar için olumlu; ancak, Türkiye'nin  kredi notu üzerinde uygulanacak politikalar rol oynayacak" denildi. 
	 
	Koalisyon oluşması durumunda politikaların öngörülebilirliği kısmen kabinedeki önemli pozisyonlara yapılacak atamalara bağlı olacağına da işaret edilen açıklamada, "Erken seçime gidilmesi halinde siyasi belirsizlik yıl sonuna kadar yüksek seyreder, yatırımlar gecikirse büyüme üzerinde baskı yaratabilir" denildi. 
	 
	 “Lira’daki oynaklık tüketici güveninde olumsuz etki yapar”  
	 
	S&P açıklamasında, seçimlerden sonra Lira’da biraz zayıflama olduğuna işaret edilerek, "Lira’daki oynaklık tüketici güveni  ve enflasyon  üzerinde etki yapabilir" denildi ve "Böylesi gelişmeler mali performans ve borç dinamiklerini zayıflatırsa not indirimine neden olabilir" uyarısı yapıldı. 
	 
	 DHA  
  
 
