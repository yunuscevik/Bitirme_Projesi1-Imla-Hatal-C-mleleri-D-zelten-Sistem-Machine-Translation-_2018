 
							
							
						
						
						PREMİER Kampüs Ofiste 2. Etap satışa açıldı. Kağıthane konumlanan proje  Sadabad korusuna karşı yükseliyor, akıllı bina sistemleri ve sosyal alanları ile dikkat çekiyor. FerYapının İstanbul Kâğıthanede hayata geçirdiği projenin 2. etabında 36 ay sabit kur uygulaması avantajı sunuluyor,  taksitler ise ofisin satın alındığı günkü kurdan tamamlanıyor. Projede ofis fiyatları 113 bin dolardan başlarken,  peşin alımda yüzde 12 indirim imkanı sağlanıyor. Leed Gold sertifikasına aday olan projede, banka kredisine ihtiyaç duymadan, FerYapı finansmanıyla ofis sahibi olma seçeneği de bulunuyor.   ŞEHRİN MERKEZİNDE  Premier Kampüs Ofis projesinin Kâğıthanede 20 dönüm alanda yükseldiğini belirten FerYapı Yönetim Kurulu Üyesi Ramadan Kumova, İstanbulun merkezi sayılabilecek bir noktada yer alan arsanın gizli kalmış bir nimet olduğunu söyledi. Kumova, Google gibi dev şirketlerin ancak şehrin dışındaki alanlarda kampüs ofise sahip olabildiğine dikkati çekerek, bu ofis trendini şehir merkezinde yapmanın bir fırsat olduğunu açıkladı. Kumova, 2011 yılında Cendere Vadisi imara açıldıktan sonra bölge gelişime başladı. Ulaşımı kolay, tünel, metro bağlantıları olan bölgenin metrekare/ fiyat anlamında da günden güne değer kazandığını görüyoruz dedi. Ramadan Kumova, gelecekte 5 üniversitenin taşınacağı Kâğıthanenin konut, eğitim, ofis ve eğlence  birimleri ile özel bir alan haline geleceğini belirtti. Kumova 40 metrekarelik bir ofisin kira getirisinin bin doları bulacağını, proje tamamlandığı zaman bu rakamın çok daha yukarılarda olacağını açıkladı.  OFİSLER AKILLI   Projede akıllı sistem platformu üzerinden dijital kart sistemi sayesinde tüm hareketlilik takip edilebiliyor. Bu sistem sayesinde toplantı seminer odaları, sosyal tesisler ile ortak kullanıma açık diğer alanlar kullanılmadığında enerji kesilerek tasarruf sağlanıyor. Tüm ortak ve sosyal alanların masraflarının paylaşımında devreye giren kullandığın kadar öde sistemi ile masraflar sadece kullanımı gerçekleştirenlere yansıtılıyor. Projede, cep sineması ve seminer odaları, parti odası ve hobi odaları, toplantı odaları, her yerde wi-fi, sekreterya temizlik hizmeti, IT hizmeti teknik servisi, fitness, squash, pilates, basketbol, dinlenme ve performans havuzları, SPA, sauna, sağlık  odası, buhar odası gibi olanaklar sunuyor. FerYapının Çelikler Limited Şirketi ile ortak hasılat paylaşımı metodu ile hayata geçirdiği projede büyüklükleri 25 ile 1500 metrekare arasında değişen mağaza, kafe ve restoranlara da yer veriliyor.  6 bin metrekarelik alana sahip Kampüs Meydanda gurme restorandan kafelere, banka şubelerinden showroomlara kadar pek çok mağaza bir arada bulunuyor. Kampüs Bahçede ise Canteen, Fit Stop, Break Room ve açık çalışma alanları gibi pek çok sosyal aktivite mekânı ofis yaşamını renklendiriyor.  Her büyüklükte seçenek var   PREMİER Kampüs Ofis, birleştirilebilir modüller sayesinde ister 40 metrekare ile 300 metrekare arasında küçük ofisler; 300 metrekareden başlayarak 800- 1.000 metrekareye varan orta boy ofislerden oluşuyor. Hatta modüler mimarisi sayesinde 20 bin metrekareye varan büyük boy ofisler de sağlayabiliyor. Proje ayrıca, ortak toplantı odaları, arşiv, özel donanımlı server odaları gibi uygulamalar ile hem ofis içinde atıl alanlar inşa etme zorunluluğunu ortadan kaldırıyor, hem de kullanıcılarına küçük metrekareli ofislerde holding konforu da sağlıyor. Proje dünyanın en önemli mimarlarından Julien De Smedt tarafından tasarlanmasıyla da öne çıkıyor.   Yeni nesil ofis gerekli   TÜRK iş dünyasının yeni nesil ofislere ihtiyacı olduğunu söyleyen FerYapı Yönetim Kurulu Üyesi Ramadan Kumova, Dünya üzerinde gerek coğrafi farklılıklardan, gerekse kültürel ve sosyal alışkanlıklardan kaynaklanan farklı yaşam ve çalışma biçimleri var. Farklı coğrafyalar ya da sosyo kültürel alışkanlıklardan bağımsız olarak dünyada evrenselleşen yeni bir ofis yöneliminin geliştiği ise yadsınamaz bir gerçek. Mutlu Ofisler olarak tanımlanan bu yapılar, çalışanların rahat ve huzurlu hissettiği, yüksek teknolojik özellikleri bünyesinde barındıran, geniş sosyal, eğlence ve spor  imkânları barındıran yeni çalışma alanlar. Çoğunluğunu Y kuşağının oluşturduğu günümüz çalışanlarını mutlu etmeden verimlilikten söz edemeyiz dedi. 
							
						
							
						
						
							