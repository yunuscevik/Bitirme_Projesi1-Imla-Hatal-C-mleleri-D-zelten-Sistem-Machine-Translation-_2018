 
							
							
												
						 BU yıl turizmde ard arda gelen olumsuzluklar sektörü bir hayli sıkıntıya soktu. Rusya da yaşanan ekonomik kriz sonrası azalan Rus turist sayısı, havaların bir türlü ısınmaması, Avrupadan gelen turist sayısındaki düşüş, öğrencilerin üniversite ve lise tercih sürecinin devam etmesi, bir de Ramazan ayında Türk turistlerin tatili çok fazla tercih etmemesi özellikle sahil bölgelerindeki otellerin boş kalmasına neden oldu. Yaşanan bu gelişmelerin sektör zorladığına dikkat çeken Türkiye Otelciler Federasyonu (TÜROFED Başkan Yardımcısı Sururi Çorabatır, turizmcilerin ve otelcilerin hiçbir destek görmediklerini söyledi.    İŞÇİ ÇIKARIYORLAR      Rusyada yaşanan ekonomik kriz sebebiyle Türkiyeye gelen Rus turist sayısı azalmasın diye uçaklara destek verileceğini hatırlatan Çorabatır, Ancak kime ne destek verildi hiçbir şey bilmiyoruz. Destekler ne kadar işe yaradı onu da bilmiyoruz dedi. Kendi otellerinde geçen yıl 450 kişi çalıştırdığını ancak bu yıl çalışan sayısını 350ye düşürmek zorunda kaldığını beliten Çorabatır şunları söyledi: Doluluk oranları böyle giderse 300e de düşürebiliriz. Otellere mal tedarik edenler de etkileniyor. Geçen yıl 50 ton et alımı yapmıştım bu yıl ise 30 ton et aldım. Çünkü önümüzü göremiyoruz. Belirli pazarlarda çok ciddi düşüş yaşandığına işaret eden Çorabatır, Rusya, Belçika, Hollanda ve İskandinav pazarlarında çift haneli düşüşler yaşanıyor. Rusyadaki açığı kapatacak bir gelişme de yok. Özellikle Antalya  bölgesinde durum böyle. Ancak Marmaris, Bodrum ve Fethiyede de azalma var. Ayrıca gelen turistlerin de geceleme sayıları düştü dedi.    SIKINTI YAŞANIYOR    Bu yılın ilk 5 ayında gelen turist sayılarının pek iç açıcı olmadığını kaydeden Türkiye Otelciler Federasyonu Yönetim Kurulu Başkanı Osman Ayık da Sadece Antalyada geçen yılın aynı dönemine göre 300 bin kayıp var dedi. Otellerin doluluk oranlarının bölgeden bölgeye değişiklik gösterdiğine dikkat çeken Ayık, Yan yana olan otellerin bile dolulukları farklılık gösteriyor. Doluluk oranları hakkında o yüzden net birşey söyleyemiyoruz. Ancak açık olan birşey var ki bu yıl turizm sektöründe bir sıkıntı yaşanıyor dedi. Türkiye Seyahat Acentaları Birliği Başkanı Başaran Ulusoy da İstanbul un sahillere göre daha iyi durumda olduğunu söyledi. Ulusoy, Avrupadan gelen turist sayısında da bir azalma var. Bu yıl Türkiyede 50 bine yakın yatak kapasitesi daha eklendi. İstanbulda doluluk oranları yüzde 80, sahillerde ise yüzde 70 civarında diye konuştu.    Bodrumda düşüş yüzde 12     YAŞANAN ekonomik krizlerin Türk turizmini etkilediğine dikkat çeken Bodrum Otelciler Birliği Başkanı Halil Özyurt, Yunanistanı krizden kurtarmak için Avrupa ülkeleri vatandaşlarını tatile Yunanistana gönderiyor. Bodrumda mayıs ayı doluluk oranlarında geçen yıla göre yüzde 12 düşüş yaşandı dedi.   İstihdam yüzde 7 düşer   GEÇEN yıl Antalyada turizm sektöründe 190 bin kişinin istihdam edildiğini ifade eden Akdeniz Turistik Otelciler Birliği (AKTOB) Başkanı Yusuf Hacısüleyman, Rusya krizi ile Antalyadaki işletmelerde çalışan sayısının azaldığını bildirdi. Hacısüleyman, turistik otellerde istihdamda da yüzde 7 düşüş olabileceğini kaydetti.   Tatil dönemi değişmeli   OKULLARIN tüm Türkiyede bir anda tatil edilmesinin de yanlış olduğuna dikkat çeken Osman Ayık, Bölge bölge tatile çıkış tarihleri ayarlanmalı. Ailelerin de tatile çıkış tarihleri zaman yayılır. Türk aileleri çocuklarının sınavlarına göre hareket ediyor. O yüzden temmuz başında tatile çıkmayı tercih ediyor dedi.     Ruslar azaldı İranlılar arttı   2015in ilk 5 ayında geçen yılın ayını dönemine göre İstanbula gelen yabancı sayısının yüzde 7 arttığını söyleyen Küçük Oteller Derneği Başkanı Ömer Faruk Boyacı, İtalyan turistlerde yüzde 17, İspanyolda yüzde 8, Ruslarda yüzde 16 azalma var. İranlı turist 35, Arap ülkelerinden gelen turist yüzde 18 yükseldi diye konuştu. 							
						
							
						
						
							