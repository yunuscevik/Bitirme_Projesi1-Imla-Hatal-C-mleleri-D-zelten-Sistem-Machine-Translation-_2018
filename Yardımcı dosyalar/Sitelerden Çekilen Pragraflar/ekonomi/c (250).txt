 
							
							
						
						
						 Bostancı, yazılı açıklamasında, çiftçilerin ürünlerini doğal afetlerden korumak için 7 yıl önce hayata geçirilen tarım sigortalarına ilginin her geçen gün arttığını ifade etti.  Çiftçilerin, Tarım Kredi  Kooperatiflerine yaptırdığı tarım sigortalarında yılın 10 ayında geçen yılın aynı dönemine göre yüzde 46 artış olduğunu belirten Bostancı, sigorta yaptıran çiftçiye yüzde 50 ile yüzde 60 arasında devlet desteği verildiğini anımsattı.  Tarım Kredi Kooperatifleri olarak çiftçilerin gübre, zirai ilaç, sertifikalı tohum, akaryakıt gibi her türlü tarımsal girdi ihtiyaçlarını uygun şartlarda karşılamak için çaba harcadıklarını ifade eden Bostancı, şunları kaydetti:  "Tarım sigortalarında ciddi genişleme kaydettik. Tarım sigortası poliçelerinin yarısı Tarım Kredi Kooperatifleri tarafından kesilmektedir. Çiftçilerimiz, hükümetimizin de teşvikleriyle sigortanın önemini kısa zamanda kavradı. Tarım Kredi Kooperatiflerince yılın 10 ayında 159 milyon liralık tarım sigortası primi üretildi. Çiftçilerimizin bilinçlenmesi ile sigortacılık yaygınlaşacak ve çiftçilerimiz doğal afetlere karşı kendilerini güvende hissedecektir."     
							
						
							
						
						
							