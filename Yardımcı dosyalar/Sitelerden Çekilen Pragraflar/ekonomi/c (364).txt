

  
    
      
       
     
	Lansmanda konuşan Temsa Motorlu Araçlar Genel Müdürü  Eşref Zeka, yeni L200'ün yüzde  20 yakıt  tasarrufu sağladığını söyledi.  

	Yeni Mitsubishi  L200'de yeni nesil motor teknolojisiyle karbon salınımının da yüzde 17 daha düşük olacağını belirten Zeka, Türkiye ’de 1992’den bu yana 60 bin adedin üzerinde L200 satışı gerçekleştirdiklerini, son 6 yılın 5’inde ise açık ara pazar lideri olduklarını ifade etti. 

	 

	Pick-up pazarının çok rekabetçi olduğuna dikkat çeken  Eşref Zeka , "Pazarda 6-7 oyuncu var. Bu yıl yüzde 38.3'le rekor pazar payına ulaştık" dedi. 

	Konforuyla öne çıkıyor  

	Düz ve otomatik vites seçeneği bulunan yeni L200'de treyler denge kontrolü, anahtarsız çalıştırma, geri dönüş kamera sistemi, 7 hava yastığı, çift bölgeli dijital klima, xenon farlar, 4x4  seçeneği sunuluyor. 

	Mitsubishi L200, manevra kabiliyetiyle şehir içinde ve dar yollarda kolaylık sağlıyor. 

	Araç muadillerine göre yaklaşık 500 kg daha hafif. Bu da yakıt ve performansı olumlu etkiliyor. 

	Aracın 70 bin liradan başlayan fiyatlarla satışa sunulması bekleniyor. 

	 Üç donanım iki motor  

	Yeni L200’ün beşinci nesli, Türkiye yollarına Ağustos’ta çıkıyor. 

	5 farklı versiyon ile satışa çıkacak model, 4X2 versiyonlarında manuel ve otomatik şanzıman bulunurken 4X4 versiyonlarında ise Invite, Intense ve Instyle  donanım seçeneği bulunacak. 

	2,4 litrelik turbo  dizel motoru 154 beygir gücündeki versiyon 380 Nm, 184 beygir gücündeki versiyon 430 Nm tork üretiyor. 
  
 
