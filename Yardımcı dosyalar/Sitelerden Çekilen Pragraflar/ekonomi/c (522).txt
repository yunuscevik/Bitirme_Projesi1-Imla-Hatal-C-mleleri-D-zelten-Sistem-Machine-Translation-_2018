Boyner Perakende BOYP tahsisli sermaye artışının tamamlanması sonrasında, bağlı ortaklığı Ay Marka'da 
                hisse 
               satışıyla ilgili sürecin iptal edildiğini açıkladı. Boyner Perakende 29 Nisan'da yaptığı açıklamada, daha önce stratejik alternatiflerin değerlendirme kararı alındığı AY Marka hisseleriyle ilgili değerlendirme sürecinin, Boyner Perakende'nin sermaye artışının SPK tarafından onaylanmasına kadar askıya alındığı açıklamıştı. Şirket Cuma akşamı KAP'a yaptığı açıklamada ise sermaye artış sürecinin tamamlandığını belirterek "19 Haziran itibariyle tahsisli sermaye artışının tamamlanması sonrasında Ay Marka Mağazacılık'tan hisse satışıyla ilgili süreç iptal edilmiştir" denildi. Boyner Perakende, tahsisli sermaye artışı yoluyla Katarlı 
                yatırım 
               şirketi Mayhoola'ya yüzde 30.7 hissesini 885 milyon liraya satmıştı. 
 CITI'YE ÖDEME GERÇEKLEŞTİ, BOYNER HOLDİNG 
                KREDİ 
               ALDI  Şirket KAP'a yaptığı diğer bir açıklamada da, Citi Venture Capital International'a bağlı Fennella Sarl'a yapacağı Beymen Mağazacılık Boyner Büyük Mağazacılık paylarının satın alma bedellerine ilişkin ödemeyi de gerçekleştirdiğini belirtti. Boyner Holding tarafından KAP'a yapılan diğer bir açıklamaya göre de Holding, Boyner Perakende'nin yüzde 54.6'sına denk gelen 31.49 milyon TL nominal değerli hisseyi rehin vererek Katar merkezli Qatar National Bank'tan 5 yıl vadeli 400 milyon dolar kredi aldı.   (
                Habertürk 
              )   