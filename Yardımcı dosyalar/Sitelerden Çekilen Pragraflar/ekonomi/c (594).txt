Piyasa uzmanları, gelen ilk seçim sonuçları sonrasında olası senaryoları Reuters 
                    haber 
                   ajansına değerlendirdi. 
 METİN: KISA VADEDE SATIŞ GETİRECEK   ING Bank Döviz Masası Müdürü Burçin Metin, seçim sonuçlarının kısa vadede piyasada satış baskısını beraberinde getirdiğini belirterek, "Seçimler piyasa istikrarı açısından belirsizliği artıran bir sonuca işaret ediyor. Bundan sonra piyasa öncelikle 'Hükümet kurulabilecek mi kurulamayacak mı?' bunu izleyecek" dedi ve ekledi: 
"Eğer bir koalisyon kurulursa bu 
                Türkiye 
               için pozitif mi negatif mi; istikrarı devam ettirebilecek mi ettiremeyecek mi ona bakacağız. İstikrarın devam ettiği bir koalisyon piyasada pozitif fiyatlanacaktır. Koalisyon çıkmaz ise süreç sürüncemede kalır ve devamında erken seçim ihtimali doğarsa satış baskısı devam edecektir. Henüz erken seçim fiyatlarda yok. Bu, belirsizliğin daha da uzaması anlamına geliyor ve satış baskısını daha da arttıracak bir süreç." 
Analistler en tercih edilen durumun dört partinin mecliste temsil edildiği, muhalefetin güçlendiği ancak tek parti iktidarının devam ettiği bir sonuç olduğunu belirtiyorlardı. 
"Sabah itibariyle piyasalarda ilk olarak hem kur tarafı hem de borsa tarafı satıcılı olacaktır" diyen Global Menkul Değerler Stratejisti Gökhan Uskuay, "Yüksek ihtimalle bu sonuçlara göre 
                AKP 
              -
                MHP 
               koalisyonu çıkabilir. Bu herhangi bir şekilde sürpriz olmayan bir sonuç. Anketlerin ortalamasına benzer bir sonuç. Tek parti olmayacağı zaten fiyatlanmıştı. Sonuçlara göre iki olasılık var. Biri koalisyon, diğeri erken seçim. Ancak bu olasılıklardan erken seçim piyasalar tarafından henüz fiyatlanmadı" diye konuştu. 
Analistler, dört partinin yer aldığı bir parlamentoda AKP'nin tek başına iktidar olduğu bir senaryoyu siyasal istikrar, meclisteki temsil gücü, ekonomiye odaklanma ve çözüm sürecinin işleyişi gibi birçok belirsizliği aynı anda azaltma potansiyeli taşımasından dolayı piyasanın en tercih ettiği seçenek olarak belirtiyorlardı. 
Koalisyon ihtimalinin de göz ardı edilmediği piyasalarda, bankacılar seçim öncesi yapılan fiyatlamaları tek başına iktidar ile koalisyon ihtimalinin "tam ortasında" olarak nitelemişlerdi. 
 KOALİSYON HER ŞEYİN SONU DEĞİL   Analistlere göre, mevcut tablo "kısa vadede satış baskısı" yaratsa da bu olasılık "yürüyebilecek" bir koalisyon kurulabilmesi halinde ilk negatif tepkiyi ortadan kaldırabilir. 
Ünlü&amp;Co Portföy Yönetimi Genel Müdürü Murat Gülkan, "Kısa süreli olarak bir miktar volatilite olabilir ama bu seçim sonuçlarını orta vade için olumlu görecek bir yatırımcı kesimi de olacaktır. Türkiye'de en azından demokrasinin işlediği bir kez daha teyit edilmiş oldu" dedi ve ekledi: 
"(Seçim sonuçları) Seçmenin algısı ve hassasiyetleri ile ilgili manidar ve hassas mesajlar içerdi. Hisse senedi piyasası açılışta düşebilir ama yarım saatlik, bir saatlik hareketleri tahmin etmenin bir faydası yok ve mümkün değil." 
Gülkan ayrıca, bu seçimlerin Türkiye'de restorasyon döneminin başlangıcı olabileceğine de işaret etti. ( Reuters)  
   