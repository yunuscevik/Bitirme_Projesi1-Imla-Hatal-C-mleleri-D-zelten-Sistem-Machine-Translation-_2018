 
                    İSTANBUL 
                      Uluslararası kredi derecelendirme şirketi Standard and Poors (S&amp;P)'den yapılan açıklamada, 
                Türkiye 
              'yi 13 yıldır tek başına iktidar ile yöneten 
                AKP 
              'nin çoğunluğu kaybettiğine işaret edildi ve AKP'nin kuracağı bir koalisyon ya da azınlık hükümetinin de, mevcut hükümetin hazırladığı yapısal reformların, kurulacak yeni koalisyon ya da azınlık hükümetinin uygulamalarına bağlı olacağı vurgulandı. 
Bu reformların Türkiye'nin yüksek ölçüde dış borca bağlı büyüme modelini değiştirmesine yardımcı olacağı belirtilen açıklamada, bu amaçla iç tasarrufların artırılması, enerji faturasının düşürülmesi ve halen çok düşük düzeylerde bulunan kadınların işgücüne katılımının yükseltilmesini içerdiğinin altı çizildi. 
AKP'nin koalisyon ya da tek başına azınlık hükümeti oluşturup oluşturmayacağının izleneceğine işaret edilen S&amp;P açıklamasında, "Yapısal reformlar dahil olmak üzere son kalkınma planında açıklanan hedeflerin uygulanması kabinedeki kilit atamalara ve AKP'nin koalisyon ya da azınlık hükümeti kurmayı tercih edip etmeyeceğine bağlı olacak" denildi. 
S&amp;P açıklamasında, Türkiye ekonomisinin tarihsel ortalamaların altında büyüyeceği beklentisi, "kredi koşullarının sıkılaşması ve 
                iş 
               dünyasında güvenin durağan" olmasından kaynaklandığı belirtildi. 
S&amp;P 8 Mayıs'ta Türkiye'yi yabancı para kredi notunu BB+ düzeyinde teyit etmiş, yerel para cinsi kredi notunu ise bir kademe indirerek BBB-'ye çekmişti. İki notun görünümü de "negatif" olarak açıklanmıştı. 
  
 (DHA)   