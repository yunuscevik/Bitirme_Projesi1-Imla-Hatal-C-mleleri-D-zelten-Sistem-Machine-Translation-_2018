 
                    İSTANBUL 
                   -  
                Merkez Bankası 
               
                Para 
               Politikası Kurulu (PPK), piyasaların beklediği gibi kısa vadeli faiz oranlarını değiştirmedi. Buna karşılık, son dönemde yaşanan döviz kuru hareketleri çekirdek enflasyon eğilimindeki iyileşmeyi geciktirdiğini vurgulanarak, "Bu çerçevede, küresel piyasalardaki belirsizlikler ile enerji ve gıda fiyatlarındaki oynaklıklar da dikkate alındığında, para politikasındaki temkinli yaklaşımın sürdürülmesi gerekmektedir" denildi. 
DHA'nın sorularını yanıtlayan ING BANK Ekonomik Araştırmalar Grubu Müdürü Muhammet Mercan, Merkez Bankası'ndan şaşırtıcı bir sonuç çıkmadığını belirterek, "Şaşırtıcı bir sonuç çıkmadı. Beklentiler yönünde bir karar çıktı" dedi ve şöyle devam etti: 
"Bu makro ihtiyati tedbirler konusunda değişiklik yapabilir diye düşünülüyordu. Bununla ilgili bir değişiklik yok. Enflasyon tarafında Merkez Bankası, Mayıs ayına kadar ciddi bir baskı yaratmıştı. Mayıs ayında bunun olumluya döndüğünü gördük. Olumlu gidişin sürmesini bekliyoruz. Yılın başında itibaren TL'nin değer kaybı enflasyona yansımaya başlamış, Mayıs'ta da kurdaki hareketin çekirdek enflasyona etkisi devam etmişti. Doğal olarak Merkez Bankası'nın temkinlilik ifadesinden, özellikle likidite yönetimi açısında, korunacağını algılamak mümkün. MB'nin temkinliliğinin koruyacağını gösteriyor. Çizdiği politika beklentisinde bir değişiklik yok." 
 (Gülseli Kenarlı / DHA)   
   