
	Türkiye İstatistik Kurumu (TÜİK), Mayıs 2015 ‘Tarım Ürünleri Üretici Fiyat Endeksi’ni (Tarım ÜFE) açıkladı. Tarım ÜFE, 2015 yılı Mayıs ayında bir önceki aya göre yüzde 1,62, bir önceki yılın Aralık ayına göre yüzde 13,88, bir önceki yılın aynı ayına göre yüzde 13,68 ve on iki aylık ortalamalara göre yüzde 11,44 artış gösterdi. 
	Aylık değişim, tarım ve avcılık ürünlerinde yüzde 2,22 artış, ormancılık ürünlerinde yüzde 5,56 ve balıkçılıkta yüzde 12,15 azalış olarak gerçekleşti. 

	Bir önceki aya göre değişim, tek yıllık bitkisel ürünlerde yüzde 15,10 azalış, çok yıllık bitkisel ürünlerde yüzde 50,75 ve canlı hayvanlar ve hayvansal ürünler ana grubunda yüzde 0,76 artış olarak gerçekleşti. 
	Alt tarım gruplarından sebzeler bir önceki aya göre yüzde 26,74 azaldı. Alt tarım gruplarından tahıllar, baklagiller ve yağlı tohumlar yüzde 0,70 azalırken, çeltik yüzde 0,24 ve yağlı meyveler yüzde 0,48 artış gösterdi.  
