
	Türkiye İstratistik Kurumu (TÜİK), Nisan 2015 ‘Dış Ticaret Endeksleri’ni açıkladı. Buna göre, ihracat birim değer endeksi Nisan ayında bir önceki yılın aynı ayına göre yüzde 9,6 azaldı. Endeks bir önceki yılın aynı ayına göre, ‘gıda, içecek ve tütün’de yüzde 5,2 artarken, ‘ham maddelerde (yakıt hariç)’ yüzde 7,3, ‘yakıtlar’da yüzde 40,3 ve ‘imalat (gıda, içecek, tütün hariç) sanayi’nde yüzde 9,7 azaldı. 

	İthalat birim değer endeksi Nisan ayında bir önceki yılın aynı ayına göre yüzde 15,4 azaldı. Endeks bir önceki yılın aynı ayına göre, ‘gıda, içecek ve tütün’de yüzde 8, ‘ham maddelerde (yakıt hariç)’ yüzde 19,5, ‘yakıtlar’da yüzde 36,1 ve ‘imalat (gıda, içecek, tütün hariç) sanayi’nde yüzde 7,8 azaldı. 

	İhracat miktar endeksi Nisan ayında bir önceki yılın aynı ayına göre yüzde 10,7 arttı. Endeks bir önceki yılın aynı ayına göre, ‘gıda, içecek ve tütün’de yüzde 9, ‘ham maddelerde (yakıt hariç)’ yüzde 17,7 ve ‘imalat (gıda, içecek, tütün hariç) sanayi’nde yüzde 0,9 azalırken, ‘yakıtlar’da yüzde 68,3 arttı. 

	İthalat miktar endeksi Nisan ayında bir önceki yılın aynı ayına göre yüzde 5,1 arttı. Endeks bir önceki yılın aynı ayına göre, ‘gıda, içecek ve tütün’de yüzde 3,5, ‘yakıtlar’da yüzde 6,4 ve ‘imalat (gıda, içecek, tütün hariç) sanayi’nde yüzde 6,7 artarken, ‘ham maddelerde (yakıt hariç)’ yüzde 12,6 azaldı. 

	Mevsim ve takvim etkilerinden arındırılmış seriye göre; 2015 Mart ayında 129,1 olan ihracat miktar endeksi yüzde 7,5 artarak, 2015 Nisan ayında 138,8 oldu. Takvim etkilerinden arındırılmış seriye göre ise; 2014 Nisan ayında 126,8 olan ihracat miktar endeksi yüzde 10,7 artarak 2015 Nisan ayında 140,4 oldu. 

	Mevsim ve takvim etkilerinden arındırılmış seriye göre; 2015 Mart ayında 127,3 olan ithalat miktar endeksi yüzde 0,9 azalarak, 2015 Nisan ayında 126,1 oldu. Takvim etkilerinden arındırılmış seriye göre ise; 2014 Nisan ayında 120,1 olan ithalat miktar endeksi yüzde 5,2 artarak 2015 Nisan ayında 126,3 oldu. 

	İhracat birim değer endeksinin ithalat birim değer endeksine bölünmesiyle hesaplanan ve 2014 yılı Nisan ayında 98,6 olarak elde edilmiş olan dış ticaret haddi, 2015 yılı Nisan ayında da 105,5 oldu. 
	  
