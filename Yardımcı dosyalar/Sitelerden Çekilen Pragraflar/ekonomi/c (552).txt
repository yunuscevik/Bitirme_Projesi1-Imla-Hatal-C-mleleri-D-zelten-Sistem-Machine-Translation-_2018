 RADİKAL -  Habertürk'ün haberine göre 
                    Ankara 
                   Batı Adliyesi 2. Sulh 
                Hukuk 
               Mahkemesi'nden kiracıları rahatlatan bir karar çıktı. Mahkeme, bir site yönetiminin bakım ve onarım giderini kiracıdan istemesini, Kat Mülkiyeti Kanunu'na aykırı buldu. Kiracıları ilgilendiren karar, Ankara'nın Eryaman semtindeki Kaçkar Sitesi'nde oturan Önder Gökçekaya adlı vatandaşın site yönetimi aleyhine açtığı davadan çıktı. Gökçekaya, site yönetiminin 25 Ocak'ta aldığı kararla siteye  demir kapı yapılması, giriş bariyeri, çıkış kapanı, sulama, bakım ve temizlik için işçi çalıştırılması  gibi masraflara kiracı olduğu için 50 TL, ev sahibinden de 50 TL olmak üzere toplam 100 TL alınması kararı verdiğini belirterek, bunun hukuka aykırı olduğu gerekçesiyle konuyu yargıya taşıdı. 
 KİRACIYI HAKLI BULDU  
Mahkeme Hâkimi Saffettin Aldemir ise 50 TL'lik giderin kiracıdan istenmesine karşı,  Onarım bakım gibi genel giderlerinden doğan demirbaş niteliğindeki masrafları gayrimenkulün maliki yani tapusuna sahip kişi karşılar  kararı verdi. 
 ÖRNEK KARAR  
Kiracının avukatı Mehmet Ali Canlı,  Bu kararla birlikte şimdiye kadar benzer şekilde yönetimlerce kendilerinden bakım-onarım adı altında 
                para 
               alınan kiracılar dava açabilir ve son 5 yılda ödedikleri parayı geriye dönük faiziyle birlikte alabilir  dedi.  