 
							
							
						
						
						 OFİS pazarının Anadolu yakasında en hızlı gelişen ilçesi Ataşehir. bu gelişimde İstanbul Uluslararası Finans Merkezinin etkisi büyük. Gelişimine devam eden bölgede yeni bir yatırım kararı alan Ağaoğlu Şirketler Grubu, Ağaoğlu My Newwork ofis projesini hayata geçirecek. İnşaatına başlanan ve Eylül 2016da tamamlanması beklenen projeden 350 milyon dolar  hasılat beklediklerini söyleyen Ağaoğlu Şirketler Grubu CEOsu Hasan Rahvalı, Projede 62 bin metrekare satılabilir alan var. Ofisleri satıp, ticari birimleri karayacağız. 21 kat ofis dışında 4 kat bazada ticari üniteler bulunacak. 1400 metrekarelik tam kat ofislerin kampanyalı fiyatı 6.5 milyon dolar dedi.    TİYATRO SALONU OLACAK   345 bağımsız bölümden oluşan Ağaoğlu My Newworkte ofislerin yanı sıra restoran, kafe ve mağazalar da bulunuyor. Projede yer alması planlanan tiyatro ve sanat galerisi de önemli organizasyon ve etkinliklere ev sahipliği yapması bekleniyor. Projenin konumu, mimari yapısı ve işlevselliği ile diğer projelerden ayrıştığını belirten  proje mimarı Ömer Çamoğlu, My Newworkte otoparkından terasına kadar tüm detayları düşünülmüş ve doğru planlandı. Ofis ve sosyal donatı alanları için ayrılmış dört katlık otopark alanı, fonksiyonelliğin ön planda tutulduğu mağazalar, meydan bölümünde yer alacak restoran ve kafeleri ile iş dünyası için yeni bir heyecan getirecek dedi.  Projenin İstanbul Uluslararası Finans Merkezi ve  yılda 250 etkinliğin yapıldığı Ülker Arena Spor  Salonuna yakın olmasının önemli bir avantaj olduğuna dikkat çeken Ağaoğlu Şirketler Grubu Projeler Koordinatöre Murad Acar ise, projenin yatırımcılara çalışma ve eğlence  hayatını bir arada sunduğunu ifade etti.   Geniş sosyal alanlar tasarlandı   DEĞİŞEN  ofis anlayışı ile işlevselliğin öneminin arttığını belirten Ağaoğlu Şirketler Grubu Proje Geliştirme Grup Müdürü Gülnur Meraklı, Optimum kullanımlı, geniş metrekareli ve ferah alanlar üzerine kurulacak My Newwork projesi, günümüz modern ofislerinin vizyonunu taşıyan butik bir proje olarak planlandı. Modern cephe çözümü, fonksiyonel kullanım alanları, otopark imkanları ile konforlu ofisler tasarlandı. My Newwork projesi aynı zamanda hem ofislere hem de çevrede bulunan yerleşik konut alanlarına hizmet edecek sosyal kültürel alanlar, zengin yeme içme birimleri, alışveriş çeşitliliği imkanı sunduğu için merkezi bir cazibe kaynağı olacak diye konuştu.    
							
						
							
						
						
							