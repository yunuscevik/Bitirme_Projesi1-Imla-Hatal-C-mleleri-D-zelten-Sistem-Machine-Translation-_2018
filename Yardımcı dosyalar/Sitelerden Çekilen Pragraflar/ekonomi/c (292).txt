 
							
							
						
						
						 FINANCIAL Times (FT) gazetesinin dün yayınladığı habere göre, üst düzey bir Türk yetkili, Irak  Bölgesel Kürt Yönetiminin IŞİD ile mücadelede yaşadığı nakıt sıkıntısının aşılması için, ABDye petrol  satışının önündeki engellerin kaldırılması çağrısı yaptı. Türk yetkili, FTye yaptığı açıklamada, Bu acil bir konu. IŞİD şu anda petrol satıyor, ancak Kürtlere petrollerini satma izni verilmiyor şeklinde konuştu.   Habere göre üst düzey Türk yetkili, IŞİDin Suriye hükümetine indirimli fiyattan petrol sattığını da iddia etti. IŞİD, Suriyenin doğusunda ve Irakın Musul kenti çevresindeki petrol sahalarını ele geçirmişti. IŞİD kontrolündeki bölgeden, geniş çaplı petrol kaçakçılığı yapıldığına yönelik iddialar olduğu hatırlatılan haberde, bunun özellikle Türkiyeye yapıldığı vurgulandı. Türk yetkilinin bu satışları, KRGnin ihracat yaparken karşılaştığı yasal engellerle kıyasladığı belirtildi.   Bu hafta, ABDdeki Axeon rafinerisi Kürt petrolünü almayacağını çünkü bu petrolün ihtilaflı olduğunu söylemişti. Bunun, Kürt petrolü ile dünyayı turlayan tankerlere yapılan ret serisinde son örnek olduğu kaydedilen haberde, Petrolü için fazla alıcı bulamayan KRGden bir yetkili, Ankara  ile Ceyhanda ve başka yerlerdeki depo kapasitesini artırmak üzere çalışma yürütüldüğünü söyledi. Aynı zamanda denizdeki depolama opsiyonlarına da bakıldığını ekledi. Tüm bunlara rağmen, KRG gelirlerinin en büyük kaynağı petrol . Türkiye bu konu ile yoğun şekilde ilgileniyor; çünkü hem KRGyi IŞİD tehdidine karşı bir tampon olarak görüyor, hem de Kürt petrol yataklarına yatırım yapıyor denildi.    MADDİ YARDIM   Türkiyenin perde arkasında Kürt Yönetimine önemli bir maddi yardım da sağladığı iddia edilen haberde, üst düzey Türk yetkilinin şu sözlerine yer verildi: Bizim ABDye mesajımız çok net. Irakta petrol gelirlerinin paylaşımını yorumlama konusunda bir ihtilaf yaşanıyor. Ancak yabancılar bu konuda taraf tutarsa, bu ne Iraka, ne Irakın enerji güvenliğine, ne de gelecekte olabilecek siyasi uzlaşmaya yarar.     
							
						
							
						
						
							