 
							
							
						
						
						 Petrol  fiyatlarındaki düşüşü değerlendiren Şiper, dünyada LPG üretiminin, petrolden ziyade doğalgaza bağlı olduğunu dile getirerek son 1 yıl içinde ABD 'nin kaya gazı hamlesinden dolayı LPG üretiminin arttığını ve bunun fiyatları aşağı çektiğini ifade etti.  LPG fiyatlarının bundan sonra daha fazla düşüş göstermeyeceğini belirten Şiper, şöyle konuştu:  "Son 1,5 yıldaki düşüş trendi bundan sonraki süreçte daha az olacaktır. Afaki bir durum beklenmiyor. Düşünülenin aksine, kış aylarıyla gelen talep artışı, özellikle Japonya ve Çin 'in talebindeki artış LPG fiyatlarını da artırabilir. Petrol fiyatlarının düşüşüne aldanıp kimse fazla plan yapmasın. Fiyatlar indiği süratle çıkabilir, 80 dolarlık seviyeye alışmak doğru değil. Petrol fiyatlarını teknik açıdan aşağı çekecek bir dinamik yok. Fiyat düşüşlerinin tamamen politik sebeplerle olduğunu düşünüyorum."  Dünya LPG Derneği Otogaz Müdürü Alexander Stöhr de LPG'nin iki ana maddesi olan "propan" ve "bütan" fiyatlarının petrol fiyatlarındaki trendi izlemediğini ve LPG fiyatlarında bir düşüş beklemediklerini söyledi.  Stöhr, kış aylarının yaklaşmasıyla birlikte gerek doğalgaz gerekse LPG'ye olan talepte artış olacağını bunun da LPG fiyatlarını etkileyebileceğini kaydetti.  
							
						
							
						
						
							