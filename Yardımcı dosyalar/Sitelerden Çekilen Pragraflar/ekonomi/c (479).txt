
	30 binden fazla ziyaretçisi olan fuara dünyanın birçok ülkesinden 1150 adet marka katılıyor. Katılımcı ve ziyaretçi açısından inanılmaz bir moda şöleni olan fuara, Türkiye’den çok az firma davet ediliyor. Fuar, neredeyse tüm dünya modasına yön veriyor. 

	Tüm moda otoritelerinin bulunduğu fuara bu yıl Türkiye’den yalnızca 11 firma davet edilmiş, bunlardan biri de Giovane G markası. Giovane G. Yönetim Kurulu Üyesi Cüneyt Mutkan, "Pitti dünya moda pazarının en itibarlı fuarıdır. Yıllarca bu fuara hiç bir Türk markası davet edilmedi. Fuar yetkilileri birkaç kez firmamızı ziyaret ettiler. Tasarımdan kumaşa, aksesuarından ipliğine kadar koleksiyonumuzu en ince ayrıntısına kadar incelediler. Ve sonrasında bizi fuara davet ettiler. Dünyaca ünlü bu kadar önemli bir fuara bir Türk markası olarak davet edilmekten dolayı, öncelikle ülkemiz adına gururluyuz” dedi. 

	Aynı zamanda İTKİB Yönetim Kurulu Üyesi de olan Cüneyt Mutkan, Türk erkek giyiminde Giovane olarak dünya liginde olduklarını ifade etti. Mutkan, “Moda bir tanedir. Biz de dünya trendlerini takip ediyoruz. Dünyadaki moda trendlerine ve değişen yaşam tarzına paralel olarak tasarımlarımızı gerçekleştiriyoruz. Renk ve tema olarak trendleri yansıtırken de dünyanın en kaliteli kumaşlarını kullanıyoruz. Ünlü modacılar, erkek giyiminin ne kadar canlı ve hareketli olduğunu ve erkek modasının farklı kulvarlarda ne kadar geliştiğini ve çeşitlendiğini bizim koleksiyonumuzda görecekler” dedi. 

	Son yıllarda erkek giyiminin canlı ve çok hareketli tasarımlardan oluştuğunu söyleyen Cüneyt Mutkan, “Fuara, modayla sokağı buluşturan, yüksek sesli desenler ve karma renklerden oluşan Giovane G Designers markamızla oldukça neşeli bir koleksiyonla katılıyoruz” Giovane tasarım ekibimizin “Yer Çekimi” adını verdiği koleksiyonumuzda; sade tasarımlara modern yorumlar katan tasarım ekibimiz; eski ve yeni, güçlü ve kırılgan gibi zıtlıklar arasında köprü kuruyor. Yün, kaşmir, pamuk ve keten karışımlı doğal elyaflarla üretilmiş seçkin trikolar, kıymetli kumaşlardan vücut bulan suitler ve gömlekler yer alıyor. Koleksiyonumuzda Giovane tasarımlarında çok hakim olan lacivert ve mavinin tonları bu yıl da hakimiyetini sürdürürken, turkuaz ve yeşil yansımalar, ticarete yön veren sarının yanında ateşli kırmızılar, kum beji ve taş tonları çalıştık” dedi. 'Giyimin de sağlığı olur' diyen Mutkan, “Günümüzde insanlar sağlığına her alanda özen gösterirken biz de hammadde seçimimizde tasarım kadar sağlığı da ön planda tutarak üretim yapıyoruz. Koleksiyonlarımızı oluştururken çevreye duyarlı ve çalışanına saygılı, dermotolojik açıdan test edilmiş naturel kumaşlar kullanıyoruz. Yün, pamuk ve kaşmirden oluşan doğal elyaf özelliğine sahip kumaşlarla üretim yapıyoruz” dedi. 

	Ercem Tekstil, bünyesindeki Giovane Gentile ve Giovane G. Designers markalarıyla erkek giyiminde önce yurtdışına açılmış. Dünya genelinde başta Rusya Federasyonu olmak üzere, Türki Cumhuriyetleri, Afrika, Ortadoğu ve Amerika’yla birlikte toplam 16 ülkede 54 mağaza ve 80 corner olarak bulunuyor. 
	Giovane G Designers geçtiğimiz yıldan beri ülkemizde gittikçe canlanan perakende sektöründe hızlı bir büyümeye girmiş. Giovane G markasıyla şu an 14 özgün mağazaya sahip. Galleria Ataköy, Mall of İstanbul, Metrocity Levent, Brandium Ataşehir, Fabrika ve Çadır mağazaları Küçükköy, Metrogarden Çekmeköy ve AvantajÇorlu, Ankamall , Viaport, İzmit Cadde, Malatya Cadde, Erzurum Cadde, Kentpark Ankara Giovane G ürünlerine ulaşabilirsiniz.  
