 
							
							
						
						
						 1920lerde Ali Erişin, Ordu Fatsada zahire ticaretiyle temelleri atılan Erişler Gıda, bugünlerde Uzakdoğu mutfağının geleneksel yemeği Noodle ile yeni bir boyut kazandı. Geçen yıl 50 ülkeye 240 bin ton un ihraç ederek ülkemize 112 milyon dolarlık döviz  kazandıran Erişler Gıda, iç pazarda tamamen yerli bir Noodle markası olan Nudo Nasuko ile hızlı büyüme hedefi koydu. Firma ayrıca Erişler un olarak da paketli ürünlerle iç pazarda büyüyecek. Erişler Gıda Perakende Grubu Genel Müdürü Abdullah Eriş, şöyle konuşuyor:   ZAHİRE, FINDIK VE UN  * Erişler Gıdanın kökleri, 1920 yılında büyük dedemiz Ali Eriş tarafından Fatsada zahire ticaretine dayanıyor. 1946da ise onun oğlu dedemiz Ali Eriş, fındık ihracatına başlamış ve Türkiyenin ilk fındık ihracatçılarından biri olmuş. 1974 yılına geldiğimizde ise ilk un değirmeni yatırımını gerçekleştirerek un imalatı girdi. Küçük bir ticarethaneden yola çıkan Erişler Gıda, bugün un sektöründe lider firmalar arasında. 2013 yılında 50 ülkeye 240 bin ton un ihracatı yaptık. Türkiye un ihracatının yüzde 12sini gerçekleştiriyoruz. 112 milyon dolarlık ihracat rakamlarımızla da ilk firmalar arasındayız. 2023 yılındaki hedefimiz 400 bin ton un ihracatı ile 250 milyon dolarlık ihracat geliri sağlamak.   YATIRIMLARA DEVAM  * Şirketlerimizdeki toplan çalışan sayımız 400ü aştı. Ciromuz da 430 milyon TLnin üzerine çıktı. Şimdi yeni yatırımlarımızla ciromuzu daha da hızlı artırmak istiyoruz. Erişler Gıdanın altında toptan ve perakende grupları var. Toptan üretimin altında Eriş Un alt markalarıyla birlikte yer alıyor. Perakende grubunun altında ise Eriş Un, Nudo, ViaDoa, Miluni markalarımız var. Şimdi Nudo ve Eriş Un markalarıyla perakende sektöründe hızlı büyüme planlıyoruz. İlk olarak Türkiyeyi yüzde 100 Türk sermayeli noodle markası Nudo ile tanıştırdık. Un alanında ise profesyonel pazardaki 40 yıllık tecrübemizi perakendeye taşıyarak, pembe ve mor renkli ambalajlarla raflarda dikkat çeken Eriş Unu pazara sunduk. Bu perakende açılımıyla 2014 yılı ciro hedefimiz 500 milyon TL.   NOODLE İÇİN 3.5 YIL AR- GE * 3.5 yıl süren Ar-Ge çalışmalarımız sonucunda Uzakdoğu mutfağının değişmezi noodle, Türk damak zevkine uygun hale geldi. Nudo Nasuko karakteri o kadar sevildi ki sosyal medyada fenomen oldu. Nudo, sağlığa zararlı hiçbir katkı maddesi kullanılmadan üretiliyor. Yıllardır pek çok tartışmaya konu olan MSG eklenmeden renklendirici, koruyucu, tatlandırıcı ve yapay aroma katılmadan üzerine sadece sıcak su ekleyip 3 dakika bekletilerek hazırlanabilen hazır bir noodle oldu. Özellikle öğrenciler ve çalışanlar başta olmak üzere çok vakti olmayan tüketicilerin beğenisini kazandı.      Soğuk press yağlar geliyor   ABDULLAN Eriş Türkiye genelinde 4 üretim tesisleri bulunduğunu belirterek, yakın zamanda çok amaçlı buğday unu ve baklavalık - böreklik buğday unu ile de perakendede olacaklarını söylüyor. Eriş, Şimdi ViaDoa markasıyla soğuk pres yağ sektöründe de perakendeye giriyoruz. Ayçiçeği, fındık, ceviz, kayısı, badem, aspir, susam, keten tohumu, kabak çekirdeği, çörek otu yağlarımızla piyasada çok yakında olacağız. Soğuk pres yöntemiyle elde edilen bu yağlar, içeriğindeki zengin mineral ve yağ asitleriyle hem sağlığını korumak isteyenlere hem de damak zevkine düşkün tüketicilere hitap ediyor diyor.   sozdemir@hurriyet.com.tr         
							
						
							
						
						
							