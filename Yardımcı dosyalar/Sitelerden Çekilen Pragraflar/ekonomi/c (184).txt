 
							
							
												
						 1 ay boyunca sofraların sultanı olacak pideyi almak da genellikle evin en küçüğüne düşüyor. İftar olmasına az bir süre kala en sıcak pideyi almak için fırının yolu tutuluyor. Fırınların önünde uzun kuyruklar oluşuyor. Peki nedir pideyi bu kadar önemli yapan? Bunun cevabını yaklaşık 30 yıldır fırıncılık yapan usta Rüştü Cana soruyoruz. Maltepedeki Karadeniz Ekmek Fırınının ustası Rüştü Can sorumuzu şöyle cevaplıyor: Uzun yıllardan beri süre gelen çok güzel bir gelenek bu. 16 yaşında mesleğe başladığımdan beri bu gelenek hiç değişmedi. Hala fırınlarımızın önünde uzun kuyruklar oluşuyor. Tek bir sebebi var bunun oda eve en sıcak pideyi götürebilmek.   HAMURA BUZ KALIBI   Usta Rüştü Can anlatmaya devam ediyor: Bir pide hamurunun hazır hale gelmesi için en az 3 saatlik hazırlık aşaması gerekiyor. Pideyi ekmekten ayıran en büyük özelliği aslında unun kalitesidir. Ekmek unundan farklıdır. Daha ince ve yumuşak bir şekilde hazırlanır. Tartması ve pide haline getirilmesi zordur. Ekmeğe göre daha yüksek sıcaklıkta daha kısa sürede pişirilir. Eğre pide fırında uzun süre kalırsa kurur ve tazeliğini kaybeder. Hamurun yapım aşamasında da farklılık var. Havalar sıcak olduğu için çok fazla sıcak su kullanılmaz. Hamur karıştıkça birbirine daha çok ısınır. Bunu engellemek için hamurun için buz kalıpları atarız. Sıcaklığın önüne geçmeye çalışırız.    Günde 1500 pide üretiyor    RAMAZAN ayından önce günde 2 bin ekmek ürettiklerini anlatan Rüştü Can şunları söylüyor: Ramazanla birlikte ekmek üretimimiz düşüyor. Ancak günde 1500 pide üretiyoruz. Ramazan ayında fırınların istihdama katkısı da büyük oluyor. Çalışanlara ek olarak yeni işçiler alınıyor. Çalıştığım Karadeniz Ekmek Fırını yoğunluğa yetişebilmek için 4 kişiyi daha işe alıyor.    Sağlık açısından da önemli bir ürün    ORUÇ tutulması sebebiyle uzun süre insanların aç kaldığını söyleyen Usta Rüştü Can, Bu kadar uzun süre açlık sonrası o muhteşem iftar sofralarında, en güzel yemekler yeniyor. Burada da pidenin önemi ortaya çıkıyor. Ekmeğe göre daha az yoğun olan pide hamuru insanın midesini rahatsız etmiyor. Kullanılan unun kalitesinin de bunda etkisi büyük. Çok emek gerektiren bir süreç olduğu için de yılın her günü pide üretilmiyor. Sadece ramazan aylarında üretildiği için de insanlar büyük özlemle ramazanın gelmesini ve pide yiyebilmeyi hayal ediyor. O yüzde ramazan denilince akla ilk olarak pide geliyor diyor. 							
						
							
						
						
							