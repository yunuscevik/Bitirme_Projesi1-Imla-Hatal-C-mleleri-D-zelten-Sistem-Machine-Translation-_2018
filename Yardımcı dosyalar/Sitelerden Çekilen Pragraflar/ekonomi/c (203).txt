 
							
							
												
						 Baküde yapılan, Başbakan Yardımcısı Ali Babacan  ve Azerbaycan Ekonomi Bakanı Şahin Mustafayevin de hazır bulunduğu B20 Azerbaycan Bölgesel Danışma Toplantısı'nda konuşan SOCAR Başkanı Rövnag Abdullayev, Türkiyenin G20 dönem başkanlığının önemine değindi. Türkiye, G20 başkanlığı döneminde bir ülkeyi davet hakkını Azerbaycandan yana kullandı. diyen Abdullayev, kasım ayında Antalya da yapılacak zirveye 21. ülke olarak Azerbaycanı çağıran Başbakan Yardımcısı Babacana teşekkür etti. B20nin öncelikli konularının tartışıldığı toplantıya, Azerbaycan olarak evsahipliği yapmaktan mutluluk duyduklarını belirten Abdullayev, stratejik işbirliği anlaşmasıyla süreci desteklediklerini söyledi. Bakan Abdullayev, şöyle konuştu: TOBB Başkanı Rifat Hisarcıklıoğlunun başkanlığında yürütülen B20 sürecinde, küresel sorunlarla mücadele yolunda iş dünyasının, çalışanların, sivil toplum örgütlerinin desteğiyle önemli adımlar atılacak. B20nin Altyapı ve Yatırım görev gücünün bir üyesi olmaktan gurur duyuyorum, çünkü altyapı ve yatırım kavramları büyümeyi, istihdamı, kalkınmayı ve tüm bunlarda sürdürülebilirliği etkilemesi nedeniyle kritik öneme sahip. Biz Azerbaycanın en büyük devlet şirketi SOCAR olarak, bölgemizde önemli altyapı projeleri gerçekleştiriyoruz. Güney Gaz Koridoru ve Türkiye ayağı olan TANAP, bölgemizde diğer tüm enerji projelerini teşvik eden önemli ve öncü bir altyapı projesidir. Bu projeler sayesinde, enerji kaynaklarımızı Türkiye üzerinden Avrupa ile buluşturuyoruz. Hem Türkiyenin enerji arz güvenliğini sağlamaya hem Avrupa ve dünya barışına katkıda bulunuyoruz. Benzer altyapı çalışmaları planlayan gelişmekte olan ülkelerle tecrübelerimizi paylaşmaya hazırız.   TÜRKİYE ENERJİ SEKTÖRÜNDE KİLİT ÜLKE  Toplantıda bir konuşma yapan SOCAR Türkiye Başkanı Kenan Yavuz da B20nin stratejik partneri olma gururu yaşadıklarını söyledi. B20 zirvesine evsahipliği yapacak Türkiyenin, iş dünyası liderlerinin çalışmalarına öncülük edeceğini, aynı zamanda tarih ve kültür açısından önemli bir tanıtım fırsatı yakalayacağını vurgulayan Yavuz, Türkiye, bölgesinde bir istikrar merkezi olarak yükselmeye devam ediyor. Bu merkez, doğudaki enerji depoları ile Avrupa ekonomilerini buluşturan köprü rolünde. Türkiye tarihiyle, kültürüyle, duruşuyla bu rolün hakkını verdiği gibi ekonomik anlamda imza attığı, içinde yer aldığı dev projelerle de güven ve istikrarın sürdürülebilirliğinin teminatı olarak kabul ediliyor. Türkiye ve Azerbaycanı dünya enerji piyasasının önemli aktörü haline getirecek ve barışa katkı sağlayacak TANAP projesiyle SOCARın, B20ye de değer katacağını düşünüyorum. Avrupa enerji sektöründe kilit ülke konumuna gelen Türkiyenin, kardeş ülke Azerbaycanla yürüdüğü yoldaki adımların tüm dünyaya örnek olmasını temenni ediyorum. diye konuştu.   							
						
							
						
						
							