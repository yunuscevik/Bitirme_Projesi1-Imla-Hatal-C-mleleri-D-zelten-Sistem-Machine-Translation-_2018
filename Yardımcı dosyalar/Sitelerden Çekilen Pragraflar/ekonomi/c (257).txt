 
							
							
						
						
						 Opelin küçük sınıftaki temsilcisi olan yeni Corsa lansmanında konuşan Opel Türkiye Genel Müdürü Özcan Keklik, 2018 yılına kadar 27 yeni modeli ve 17 yeni motoru piyasaya sunacaklarını ifade ederek, Pazar payımız 2014te yüzde 5e geriledi. Ancak yenilenen araç ve motorlarımızla 2015 yılında 2013teki pazar payımız olan yüzde 6ya yeniden çıkacağız dedi.    15 BİN ADETLİK HEDEF   Keklik, Yeni modelleri ve yeni motor seçenekleri ile pazar payını yükseltmeyi planlıyoruz. Özellikle 2015te 1.6 dizel otomatik vites seçeneklerimizi sunmaya başlayacağız. Şubat ayından itibaren Türkiyede yer alacak 1.6 dizel otomatik vites seçeneği Mokka modelimizden başlayacak ve bu gruba Insigniada dahil olacak şeklinde konuştu. Gelecek yıl Yeni Corsa ile Türkiyede 14-15 bin adet civarında satış hedefleri olduğunu söyleyen Keklik sözlerini şu şekilde sürdürdü: Beşinci nesil Corsa, sahip olduğu yeni nesil motoru, yeni konfor seviyesi ve bilgi-eğlence sistemleri ile başarısını sürdürecektir. Opelin satış stratejisinin kilit oyuncusu Corsa ile binek araç pazarında sektörün en önemli oyuncuları içerisinde yer alıyoruz dedi. 20 yıldan beri Türkiyede 200 bin adedin üzerinde satışa ulaşan Corsa, beşinci neslinde motor seçenekleri ve dış tasarımıyla dikkat çekiyor. Yeni Corsa, 1.0 litre 115 beygir güç ve 170 Nm tork üreten benzinli motor, altı ileri manuel şanzıman seçeneği ve üç farklı donanım seviyesi Enjoy, Color Edition ve Sport ile Türkiye pazarında 2015 yılının şubat ayının ortasından itibaren sunulacak. 3 silindirli motorlar arasında en sarsıntısız ve en sessiz  özelliği ile öne çıkan 1.0 litrelik motorun, 100 kmde yakıt tüketimi 5.0 litre. Yeni Corsa modelinde daha öncede tüketicilere sunulan 1.2 ve 1.4 litrelik dört silindirli benzinli motor ve 1.3 CDTi dizel motor seçenekleri de yer alacak.      
							
						
							
						
						
							