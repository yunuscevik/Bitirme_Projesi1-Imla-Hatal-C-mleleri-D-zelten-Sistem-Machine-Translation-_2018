 RADİKAL -  PTT Bölge Başmüdürlüğünde çalışan taşeron işçiler, olumsuz çalışma şartlarını protesto için eylem yaptı.  DİSK Nakliyat-
                İş 
               iş yeri temsilcisi Mustafa Kahraman ve üyeler, bölge müdürlüğü önünde bir araya gelerek slogan attı. Kahraman, 
                Türkiye 
              'de tüm PTT merkezlerinde posta ve kargo dağıtım işlerini yerine getiren taşeron işçilerin çok ağır koşullarda çalıştığını söyledi.  Kahraman, işçilerden güneş altında altı saat yürüyerek dağıtım yapmalarının istendiğini, kadrolu çalışanlara paso dağıtılırken kendilerine bu imkanın sağlanmadığını söyledi. Kahraman, her yıl değişen şirket nedeniyle iş güvencelerinin bulunmadığını, ulaşım aracı ve kıyafetlerinin verilmediğini belirtti. 
Ücretlerini de her 
                zaman 
               gecikmeli olarak aldıklarını ifade eden Kahraman, şunları söyledi: "Çalışırken PTT elemanı gibi görülüyoruz ama sorun olduğunda yetkililer bize, 'Sen taşeron işçisin. Bizim ilgimiz yok' diyor. Düşük ücret, onu da gecikmeli olarak alıyoruz. Kimi zamanlar cebimizde para olmadığı için dağıtıma çıkamıyoruz. Geçen günkü yağmur nedeniyle iş yerine geri gelemediğimiz için 7 kişiye 191 lira 
                ceza 
               kesildi. Araç yok, paso yok, bir sene önceki ayakkabılarla çalışıyoruz. Çocuğumuz hastalansa ilaç alamıyoruz." Kahraman, iş yerinde mobbinge maruz kaldıklarını, çalışma barışının kalmadığını ileri sürdü.  AA   