 
							
							
												
						 PLAKLAR, kasetler, CDler derken internetle tanışmamızla beraber mp3 kavramı hayatımızda yer almaya başladı. Çıktığı ilk zamanlar korsan gözüyle bakılan ve nice yapım şirketinin batmasına neden olan mp3 kavramı da artık hayatımızdan çıkmaya başladı. Yerine ise internet üzerinden dinlediğimiz online müzik servisleri geldi. Kısaca artık mp3 indirmiyoruz. Bunun yerine internet üzerinden online olarak milyonlarca şarkı arşivine saniyeler içerisinde ulaşıyoruz. Durum böyle olunca iletişim operatörlerinden teknoloji  devlerine kadar birçok farklı şirket bu alanı gözüne kestirdi. İkinci müzik devrimi diyebileceğimiz online müzik servisleri arasında dünyadaki milyarlarca dolarlık pazardan pay alma yarışı başladı. Tüm şirketler eskiden tek te şarkı satarken artık pazardan pay kapma taktiği değişti. Yeni taktik ise abone ol, sınırız müzik dinle!   13 MİLYAR DOLARLIK PAZAR   Paylaşılan bilgilere göre 2015 yılında dünyadaki müzik pazarı toplamda 12 milyar dolar  gelire sahip olacak. Bu rakamın büyük kısmı hâlâ cd, plak ve kaset gibi fiziksel albümlerden geliyor. Dünya çapında 2015 yılında 6 milyar dolarlık fiziksel albüm satışı gerçekleşecek. Dijital müzik indirme geliri ise 3 milyar dolar olarak gerçekleşecek. Online dinlenen dijital müzik pazarı ise bu yıl 3 milyar dolara kadar ulaşacak. Ancak bu ikinci dijital müzik devriminin bir başlangıcı olacak. Yapılan tahminlere göre online dinlenen müzik servisleriyle beraber bu pazarda büyüyecek ve pazarın hacmi 2020 yılında 23 milyar dolara kadar çıkacak. Online dinlenen müzik servilerinin 2020 yılındaki payı ise 18.5 milyar dolara kadar yükselecek. Fiziksel müzik satışları ise 2.5 milyar dolara kadar gerileyecek. Müzik pazar bu denli hızlı bir şekilde değişirken birçok şirket artık abonelik modelini kullanıcılara sunmaya başladı. Bu hafta hangi online müzik servisinin, ne kadar ücret aldığını ve nasıl bir hizmet sunduğunu araştırdık.   Apple Music  Bu ayın sonunda mobil işletim sistemi iOS 8.4 ile birlikte hayata geçecek Apple Music, iTunesun tüm müzik arşivini abonelik modeliyle sunacak. Apple Musicte ayrıca binlerce müzik klibin ve sanatçıların paylaşım yapabileceği sayfalarda bulunacak.   Aylık 9.99 TL   3 ay ücretsiz kullanım Aile paketi aylık 14.99 TL Ses kalitesi 256 kbps Dünya DJlerini dinleme şansı Binlerce video  klip Siri ile kontrol İnternet bağlantısı olmadan dinleme özelliği iOS, Android ve masaüstü uygulamaları var    Spotify   Abonelik modeline sahip olan müzik servislerinin en popüleri. Yaklaşık 2 yıldan beri Türkiyedeki kullanıcılar tarafından kullanılabilen Spotify, Vodafone ile işbirliği yaparak kullanıcı kitlesini genişletiyor.   Aylık 9.99 TL   2 ay ücretsiz kullanım 10 cihaza kadar kullanma imkânı Ses kalitesi 320 kbps Spor aktivitelerine göre parça seçimi Sanatçı sayfalarını takip edebilme Ülkelere göre dinamik listeler İnternet bağlantısı olmadan dinleme özelliği iOS, Android ve masaüstü uygulamaları var    Deezer   2013 yılında Türkiyedeki kullanıcılarla buluşan Deezer, yerel şarkılar konusunda da oldukça başarılı. iOS, Android ve masaüstü uygulamalarının yanı sıra Googleın televizyonlar ile kablosuz bağlantı kurabilmesini sağlayan Chromecast uygulaması da bulunuyor.   Aylık 9.99 TL   1 ay ücretsiz kullanım 10 cihaza kadar kullanma imkânı Ses kalitesi 320 kbps Mp3 yükleyebilme özelliği Sanatçı sayfalarını takip edebilme Ülkelere göre dinamik listeler İnternet bağlantısı olmadan dinleme özelliği iOS, Android, masaüstü ve Chromecast desteği    Turkcell Müzik   Mobil iletişim operatörü Turkcellin uzun yıllardan beri sunduğu Turkcell Müzik servisi oldukça iddialı. Bu servis kullanıcılarına dinleme sürelerine göre farklı paketler sunuyor. Paket fiyatları ise 2.99 TLden başlıyor. 9.99 TLye kadar çıkıyor.   60 saat dinleme aylık 2.99 TL Sınırsız müzik dinleme 4.99 TL Offline dinleme özelliği 9.99 TL iOS, Android ve bilgisayardan dinleme  3 milyondan fazla şarkı 16 radyo türü Şarkıları cep telefonuna indirme özelliği Şarkılardan liste yapılabiliyor Aylık ücret faturaya yansıtılıyor    TTNET Müzik   Abonelik modeline sahip iddialı diğer bir servis ise TTNET Müzik. Ücretsiz dinleme özelliğiyle dikkat çeken bu serviste tek tek şarkı satın alabilmek de mümkün.  Aylık ücretsiz 1000 şarkı Tek bir şarkıyı indirme ücreti 1.99 TL Sınırsız dinleme paketi 12.99 TL Üye olmadan şarkının 30 saniyelik kısmı dinlenebiliyor Türe ya da moda göre şarkı liste oluşturma iOS, Android ve bilgisayardan dinleme Ücretsiz şarkılar 30 saniye dinlenebiliyor TTNET faturasıyla ödeme yapılabiliyor. Şarkıları cep telefonuna indirme özelliği   HAFTANIN TRENDİ    Hatalı sollamaya karşı ekranlı kamyon   TRAFİK kazalarını önlemek için teknolojinin doğru kullanımına yönelik uygulamalar her geçen gün artıyor. Bunu son çarpıcı örneği ise Samsung ile Arjantinden geldi. Samsung Arjantin, hatalı sollamalardan kaynaklanan trafik kazalarının önüne geçmek için ülkede The Safety Truck (Güvenlik Tırı) adı verilen bir  projeyi başlattı. Tırın önünde bulunan kablosuz kameralardan elde edilen anlık yol görüntüsü, yine aynı tırın arkasında bulunan 4 monitörden oluşan dev erkana aktarılıyor. Böylece tırların arkasında bulunan ve sollama yapmak isteyen araç, karşıdan başka bir araç gelip gelmediğini, mesafesinin tırı sollamasına yeterli olup olmadığını an ve an görebiliyor.    OYUN DÜNYASI    Sanal gerçekliğe özel oyunlar   GEÇTİĞİMİZ hafta dünyanın en büyük oyun fuarlarından biri olan E3, ABDnin Los Angeles kentinde düzenlendi. Bu fuarın en dikkat çeken şirketi ise Sony oldu. Sanal gerçeklik gözlüğü Project Morpheus için yaklaşık 20 oyun tanıtan şirket, tüm dikkatleri üzerine çekmeyi başardı. Sanal gerçeklik gözlüğünün artık kullanıcılara buluşmak üzere geri sayıma başladığını ifade eden Sony Computer Entertainment America CEOsu Shawn Layden, Morpheusun içindeki teknolojiyi görmeden varlığına inanmayacağınız 360 derecelik ortamlarda, duyularınızı sarmalayacak yeni dünyalara taşımak üzere kullanan geliştiricilerin gösterdiği yaratıcılık hayranlık verici dedi.    UYGULAMA    Snapchatten Ramazan için özel etiket geldi   SON dönemlerin en popüler mesajlaşma uygulamalarından biri olan Snapchat, Ramazan için özel etiket hazırladı. Cami ve dua eden bir çocuğun yer aldığı etiket, Ramazan ayı boyunca kullanılabilecek. Bu etiketi kullanabilmek için Snapchatte fotoğraf çektikten sonra ekranı sağa veya sola doğru çekmek gerekiyor. Böylelikle Ramazan ayı etiketli fotoğraflarınızı arkadaşlarınıza gönderebileceksiniz. Snapchat, daha önce İstanbul için özel olarak hazırladığı etiketleri Türkiyedeki kullanıcılara sunmuştu. İstanbul etiketleri ise hâlâ kullanılabiliyor. Snapchat yerelleşme konusu oldukça başarılı işlere imza atıyor. 							
						
							
						
						
							