 
							
							
						
						
						 Borusan Otomotiv İcra Kurulu Başkanı Eşref Biryıldız, 2 yıl önce de Jaguarı bünyelerine katmak istediklerini ancak bu isteğin gerçekleşmediğini hatırlatarak, Jaguarın Türkiye operasyonu, satış ve satış sonrasıyla ilgili olarak İngiltere merkezle planlama yaptık. Müşteri kitlemizi heyecanlandıran Jaguarın satışına yılsonunda başlamayı planlıyoruz. Jaguarı müsait alanı olan Land Rover showroomlarında sergileyeceğiz. Örneğin Ankara  buna çok müsait. Markayı Kosifler gibi mevcut bayilerimize vermeyi istiyoruz dedi.     1000 ADETLİK SATIŞ   Yeni modellerle ilgili bilgi veren Biryıldız, 2014 sonunda pazara sunacakları XEnin büyük ilgi görmesini beklediklerini söyledi. Eşref Biryıldız, Jaguar XEnin BMW 3 Serisi, Audi A4 ve Mercedes C Serisinin rakibi olduğunu ifade ederek, 2.0 litre motorla donatılan otomobilin dünya lansmanı Ekim ayı başındaki Paris Otomobil Fuarında tanıtılacağını belirtti. Eşref Biryıldız, 2015 yılında Jaguarın da SUV modasına uyacağını sözlerine ekledi.  Borusan Otomotiv İcra Kurulu Başkanı, satış hedefleriyle ilgili olarak şunları kaydetti: Jaguar önemli bir marka tek eksiğimiz 1.6 litre hacimli yani vergi avantajlı motor. Premium segmentte ilk üçte Alman markalar var, dördüncü Volvo. Eğer 1.6 litrelik motorumuz olsaydı. İlk dördün içinde biz yer alırdık. Jaguarla yılda 1.000 adetlik satışı rahat yakalarız diye düşünüyorum.    BWWnin Türkiye aşkı   TÜRKİYEnin potansiyeline güvenen Alman BMW, yeni yatırımlara imza atmaya devam ediyor. BMWnin Türkiyede 30uncu yılını kutlayan distribütörü Borusan Otomotiv, arsa bedeli hariç 5.5 milyon Euro yatırımla en lüks showroomunu İstanbul  Ataşehirde açtı. Tasarımıyla uzay üssünü andıran showroomda BMW, MINI ve markanın yeni pazara sunduğu ilk elektrikli modelleri i3 ve i8 müşterilerle buluştu. Borusan Otomotiv Ataşehir, Avrupanın da sayılı bayileri arasına girdi. Yeni showroomun açılışına katılan BMW AG Yönetim Kurulu Üyesi Dr. Ian Robertson, Borusan Otomotivle 30 yılı aşkın bir ortaklıklarının olduğunu belirterek, Borusan Otomotiv dünyada en çok BMW satan distribütörümüz. Türkiyeye olan desteğimiz devam edecek. Türkiyede avantajlı vergi sınıfına giren 1.6 litre ve 2 litre versiyonları adapte etmeyi sürdüreceğiz. Borusanın yaptığı yatırımlar işimizi kolaylaştırıyor. Dünyaya örnek olacak bir showroom açtık. Vergiye, ekonomik çalkantılara karşın lüks segment büyüyor dedi. BMWnin ürün atağının süreceğini dile getiren Robertson, en büyük SUVları olacak X7nin önümüzdeki dönemde ABD de üretileceğini belirtti. Pekinde önümüzdeki aylarda yapılacak fuarda bir sürprize de hazırlandıklarını kaydeden Roberton, BMWde 9 veya 10 serisi gün ışığına çıkabilir diye konuştu.    i8, 2015e kaldı     30uncu yılını kutlayan Borusan Otomotiv, merakla beklenen ve tüm dünyada büyük ilgi gören lüks elektrikli BMW i markasının BMW i3 ve BMW i8 modellerini Türkiyede satışa sundu. Dünyanın dört bir yanındaki çevresel, ekonomik ve sosyal değişimlerden etkilenen sürdürülebilir mobilite çözümlerinin ilk somut kanıtı olarak birçok ülkeden sonra ülkemizde de yollara çıkmaya başlayan BMW i3, 46 bin 100 Eurodan başlayan anahtar teslim satış fiyatıyla dikkat çekiyor. Ülkemizde yaklaşık 180 bin Euroluk başlangıç fiyatına sahip BMW i8e yoğun talep ise satış tarihini 2015 yılbaşına çekti. Türkiye kotası dahilinde gelen az miktardaki BMW i8 modelini sadece test aracı olarak müşterilerin beğenisine sunacak olan Borusan Otomotiv, gelen siparişler sonrasında 2015 yılından itibaren ilk teslimatlara başlayacak.   
							
						
							
						
						
							