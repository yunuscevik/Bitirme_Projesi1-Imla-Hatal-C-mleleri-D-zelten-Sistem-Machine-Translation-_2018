 
							
							
												
						 İBBnin, Kadıköy, Atıyolda, tam Bahariye Caddesi köşesinde park olarak kullanılmak amacıyla verdiği 970 metrekarelik alanın, plan amacı doğrultusunda kullanılmak üzere Kadıköy Belediye Başkanlığına 10 yıl süre ile bedelsiz olarak tahsis ettiği ve ana fonksiyonu Açık ve Yeşil Alanlar, alt fonksiyonu Kentsel Yeşil Alanlar, arazi kullanımı ise Parklar olarak belirlenen söz konusu arazinin tapu kaydında, Eski Eserler ve Anıtlar Yüksek Kurumu kararı gereğince inşaat yapılamaz şerhi bulunuyor.    9 YILLIĞINA KİRAYA VERDİ   Büyükşehir Belediyesi 3 Kasım 2014 tarihinde yapılan teknik tespitle, tahsise konu taşınmazın 300 metrekaresinin Ret Kit, 260 metrekaresinin Starbucks ve 230 metrekaresinin İsis Bar olmak üzere üç farklı işletme tarafından kullanıldığını belirtildi. Bunun üzerine Kadıköy Belediyesinden, söz konusu taşınmazların plan amacı doğrultusunda kullanımıyla ilgili gerekli işlemlerin 15 gün içinde yapılması, aksi halde tahsis işleminin iptal edileceğini bildirdi. Kadıköy Belediyesi de, bir yazı ile tahsise konu 970 metrekarelik alanın, 20 Mayıs 2008 tarihinde 9 yıllığına DB Tur. İnş. Ve Tem. Hiz. Ltd. Şti. adına, söz konusu yerde bulunan kafeteryanın da ihale yoluyla 9 yıllığına DB Tur. Gıd. İnş. Ve Tem. Ltd. Şti.ne kiraya verildiğini belirtti.    KORUMA KURULU    Öte yandan, Koruma Kurulu da, tahsise konu taşınmaz üzerinde bulunan izinsiz kafe ve eklentilerine ilişkin Savcılığa suç duyurusunda bulundu. İBB Meclisi, Hukuk Komisyonu ile Altyapı, Mesken ve Kentsel Yenileme Komisyonu müşterek raporunun Uygun görülmüştür görüşü doğrultusunda, CHP li meclis üyelerinin ret oyuna karşılık,  Ak Partili meclis üyelerinin oy çokluğuyla, 2 bin 378 metrekarelik alanlı taşınmazın  970 metrekarelik kısmının, plan amacı doğrultusunda kullanılmadığı Kurul Kararı ile sabit olduğundan, Kadıköy Belediye Başkanlığına 10 yıl süreyle bedelsiz tahsisin iptalini onayladı. 							
						
							
						
						
							