
	Üç kuşaktır Antep Mutfağına hizmet eden Nezih Kebap’ın lezzet yolculuğu dünyanın en güzel noktalarından biri olan İstanbul Boğaz'ında dünya ile buluştu. Galip Öztürk, dünyaca ünlü Antep mutfağını, Boğaz'ın en güzel noktalarından Hisar’a taşıdı. Nezih Kebap Yuvalama, Antep mutfağını sadece kebabı, baklavası değil tüm zenginliği Rumeli Hisarı’nda konuklarıyla buluşturuyor. 

	Nezih Kebap Yuvalama, kırk çeşit kebap, yüz çeşit yemek, 15 çeşit salata ve meze, Antep’ in meşhur baklavası, katmeri, kadayıfı ve yeşilin en güzel hali Antep boz iç fıstık ile misafirlerini lezzet turuna çıkarıyor. 1981 yılında kurulan Nezih Kebap'ın en büyük lezzet ayrıntısı ise Antepli ustaları ve yemeklerde kullanılan malzemeler. Galip Öztürk, mutfaklarında kullanılan malzemelerin Antep'te kendileri tarafından üretildiğini, ekolojik ve organik malzemelerin lezzetin olmazsa olmazı olduğunu belirtti. 
	  
