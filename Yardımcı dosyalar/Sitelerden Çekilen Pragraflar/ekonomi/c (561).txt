 
                    İSTANBUL 
                      "Politik belirsizlik Türk bankaları için risk yaratıyor" başlıklı bir açıklama yapan Fitch, seçimlerin ardından 
                siyasi 
               belirsizliğin uzun sürmesi halinde 
                    ekonomi 
                   politikalarına dair gerilim oluşabileceğini ve bu durumun Türk bankaları üzerinde risk yarattığını belirtti. 
Fitch'in, açıklamada, bankacılık sektörü hakkında yaptığı değerlendirmede, "Ekonomik büyümede yavaşlama, TL'de değer kaybı, yükselen faizler ve yatırımcı güveninde zayıflama bankaların kredi notu profilleri üzerinde baskı yaratabilir" denildi. 
Fitch açıklamada, bankacılık sistemi değerlendirmesin baz oluşturan senaryoya göre bankaların faaliyet ortamında "orta derecede" bozulma olması ve bankaların oluşabilecek "ılımlı" şokları karşılayacak sermaye ve likidite kaynakları olduğunun da altını çizdi. 
Açıklamada, liranın yıl başından bu yana dolar karşısında yüzde 15 ve euro karşısında da yüzde 9 değer yitirdiğine işaret eden Fitch, "Liradaki zayıflama faiz artışını zorlarsa, bu bankaların kâr marjlarını ve sermayelerini olumsuz etkiler" uyarısında da bulundu. 
Türk bankacılık sisteminin son yıllarda dış borçlanmalarının da hızla arttığına ve birinci çeyrek sonunda 176 milyar dolara ulaştığına işaret eden Fitch, bu borçların önemli bölümünün kısa vadeli borçlardan oluştuğuna da dikkat çekti. 
Fitch, 
                AKP 
              'nin parlamentoda 13 yıldır ilk defa çoğunluğu kaybettiği seçimlerin yeni hükümetin kompozisyonu ve kısa vadede ekonomi politikalarına dair belirgin risk yarattığını belirtti. 
 (DHA)  
   