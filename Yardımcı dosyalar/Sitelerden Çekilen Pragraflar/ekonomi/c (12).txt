 
							
							
												
						 Bankalararası Kart Merkezi (BKM) her geçen gün büyüyen dijital girişimcilik ekosistemin gelişimine ve paydaşlarına daha fazla katkı sunabilmek için Türkiye de bir ilk olan projeye destek oldu.  Startups.watch  hem yatırım işinin daha matemaktiksel olması hem de büyüyen girişimlerin daha kolay keşfedilmesi amacıyla web ve mobil tabanlı olarak kuruldu. Bu platform sayesinde üye olan müşteriler teknoloji  tabanlı girişimleri, fimaları  takip edebilecek, web trafiği, mobil uygulama indirilme oranları, sosyal medya performansları gibi bilgilere sahip olabilecekler.   Dijital yatırımcılığın bilgi havuzu  Startups.watch platformu kurucusu Serkan Ünsal, dijital girişimciliğin dünyada ve Türkiyede geçmişe göre çok fazla kişiyi etki alanına aldığını söyledi.   Dijital girişimciliğin dünyada olduğu gibi Türkiyede de bugüne kadar başarılı örnekleri olduğuna dikkati çeken Ünsal, şöyle konuştu: Geleneksel girişimciliğin olmazsa olmazları tuğla ve harç dönemi artık yerini akıl ve fikir işlerine bırakıyor. Küresel ölçekte yapılan dijital girişimlerin günlük hayatımızı ne denli değiştirdiğini, bu yatırımların insanlara zaman açısından büyük kazanımlar sağladığını söylemek yanlış olmaz diye düşünüyorum. Gelişime bu denli açık olan ve girişimci sayısının her geçen yıl arttığı dijital mecranın bir bilgi havuzunun olması gerektiğini düşündük. BKMnin de destekleriyle bu platformu hayata geçirdik. Startups.watch, dijital mecra paydaşlarının bugüne kadar yaptıkları yatırımların, verilerin ve analizlerin ve yer aldığı bir bilgi havuzu. Geleceği dijitalde görenler açısından geçmiş 5 yılın tüm analizlerinin ve sayısal verilerinin yer aldığı bir mecra. Akıl-fikir yatırımlarının verileri bu platformda toplanıyor. Bu işe merakı olan herkese siteyi incelemelerini tavsiye ederim.Üstelik BKMnin yeni nesil ödeme sistemleriyle üye olmak oldukça basit.   Geleceğe ışık tutacak  BKM Genel Müdürü Soner Canko ise, projenin özellikle dijital mecrada yatırım yapmak isteyenler açısından son derece faydalı bir araç olduğunu söyledi. Canko, Türkiyede bir ilk olan Startups.watch, girişim ekosistemindeki paydaşlarla ilgili son 5 yılda oluşturulan tüm analizleri bünyesinde barındırıyor. Bu analizlerin, özellikle dijital mecrada yatırım yapmak isteyenlere ışık tutacağına; geleceğini ve yatırımlarını şekillendirmek isteyenlere yol göstereceğine inanıyorum. Girişimcilik konusunda her geçen gün ileri giden Türkiye, bu projeyle daha da hız kazanacak. BKM olarak Sn. Serkan Ünsal tarafından kurulan bu projeye destek olmaktan mutluluk duyuyoruz  dedi.     							
						
							
						
						
							