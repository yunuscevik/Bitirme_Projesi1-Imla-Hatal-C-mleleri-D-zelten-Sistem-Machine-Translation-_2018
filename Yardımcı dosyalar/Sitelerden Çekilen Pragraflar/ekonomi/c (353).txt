

  
    
      
       
     
	CNNExpansion adlı internet  sitesinde yer alan habere göre, BBVA'nın global franchise 'lardan sorumlu kıdemli yöneticisi Vicente Rodero, Mexico City 'deki yıllık toplantıda yaptığı açıklamada,  

	"HSBC'nin Türkiye  ve Brezilya 'daki operasyonlarına baktık. Kolay anlaşmalar olmayacak. Durumu değerlendireceğiz ve fırsat olursa  harekete geçeceğiz" dedi.  

	BBVA'nın Madrid 'deki sözcüsü bu bilgiyi teyit etmezken; bankanın HSBC operasyonlarıyla ilgilenip ilgilenmeyeceğine dair soruya, bütün fırsatlara bakmanın bankanın görevi olduğunu söyleyerek cevap verdi.  

	HSBC, maliyetleri düşürmek ve yavaşlayan performansı yeniden canlandırabilmek için Türkiye ve Brezilya'daki operasyonlarını satacağını geçtiğimiz günlerde açıklamıştı.  

	Konuyla ilgili Reuters 'ta 29 Mayıs'ta yer alan haberde, HSBC'nin Türkiye birimi için Hollanda  merkezli ING  Group, Bahreyn  merkezli Arab Banking Corporation (ABC) ve Fransa  merkezli BNP Paribas 'ın bağlayıcı olmayan teklif  verdiği yer almıştı.  

	BBVA Türkiye'de  kontrol hissesine sahip olduğu Garanti Bankası  ile faaliyet gösterirken; Brezilya'da ise bir birimi bulunmuyor. 
  
 
