
	Türkiye Cumhuriyet Merkez Bankası (TCMB) Haziran 2015 ‘Beklenti Anketi’ni açıkladı. Buna göre; 2015 yılı Haziran ve Temmuz ayları için tüketici enflasyonu (TÜFE) beklentisi bir önceki anket dönemine göre değişmeyerek sırasıyla yüzde 0,17 ve yüzde 0,20 oldu. 2015 yılı Ağustos ayı TÜFE beklentisi ise yüzde 0,19 olarak gerçekleşti. 

	Cari yıl sonu TÜFE beklentisi bir önceki anket döneminde yüzde 7,50 iken, bu anket döneminde yüzde 7,77’ye yükseldi. 12 ay ve 24 ay sonrası TÜFE beklentileri ise sırasıyla yüzde 7,00 ve yüzde 6,66 olarak gerçekleşti. 

	2015 yılı Haziran ayı anket döneminde, katılımcıların 12 ay sonrasına ilişkin olasılık tahminleri değerlendirildiğinde, TÜFE’nin ortalama olarak yüzde 28,8 olasılıkla yüzde 6,50-6,99 aralığında, yüzde 33,9 olasılıkla yüzde 7,00-7,49 aralığında, yüzde 16,9 olasılıkla ise yüzde 7,50-7,99 aralığında artış göstereceği öngörüldü. 

	Aynı anket döneminde nokta tahminlere göre ise, katılımcıların yüzde 22,0’sinin 12 ay sonrası TÜFE enflasyonu beklentilerinin yüzde 6,50-6,99 aralığında, yüzde 45,8’inin yüzde 7,00-7,49 aralığında, yüzde 13,6’sının ise yüzde 7,50-7,99 aralığında olduğu gözlendi. 

	2015 yılı Haziran ayı anket döneminde, katılımcıların 24 ay sonrasına ilişkin olasılık tahminleri değerlendirildiğinde, TÜFE’nin ortalama olarak yüzde 30,7 olasılıkla yüzde 5,50-6,49 aralığında, yüzde 45,5 olasılıkla ise yüzde 6,50-7,49 aralığında artış göstereceği öngörüldü. 

	Aynı anket döneminde nokta tahminlere göre 24 ay sonrası TÜFE enflasyonu beklentileri değerlendirildiğinde, katılımcıların yüzde 20,0’sinin beklentilerinin yüzde 5,50-6,49 aralığında, yüzde 65,5’inin ise yüzde 6,50-7,49 aralığında olduğu gözlendi. 

	BİST Repo ve Ters-Repo Pazarı’nda oluşan cari ay sonu gecelik faiz oranı beklentisi bir önceki anket döneminde yüzde 10,20 iken, bu anket döneminde yüzde 10,26 oldu. TCMB Ağırlıklı Ortalama Fonlama Maliyeti beklentisi ise bir önceki anket döneminde yüzde 8,21 iken, bu anket döneminde yüzde 8,51’e yükseldi. 

	2015 yılı Haziran ayı anket döneminde, vadesine üç ay ya da üç aya yakın süre kalan Devlet İç Borçlanma Senetleri’nin (DİBS) yıllık bileşik faiz oranı beklentileri bir önceki anket dönemine göre artarak cari ay 1, 3, 6, 12 ve 24 ay sonrası için sırasıyla yüzde 9,69, 9,70, 9,60, 9,56, 9,19 ve 8,97 oldu. 

	Vadesine beş yıl ya da beş yıla yakın süre kalan DİBS’lerin 12 ay sonrası ikincil piyasa yıllık bileşik faiz oranı beklentisi bir önceki anket döneminde yüzde 9,00 iken, bu anket döneminde yüzde 9,45’e yükseldi. Vadesine on yıl ya da on yıla yakın süre kalan DİBS’lerin 12 ay sonrası ikincil piyasa yıllık bileşik faiz oranı beklentisi ise aynı anket dönemlerinde sırasıyla yüzde 9,00 ve yüzde 9,49 olarak gerçekleşti. 

	TCMB bir hafta vadeli repo ihale faiz oranı cari ay ve 3, 6, 12, 24 ay sonrası beklentileri sırasıyla yüzde 7,50, 7,72, 7,95, 8,02 ve 7,87 olarak gerçekleşti. 

	2015 yıl sonu döviz kuru (dolar/TL) beklentisi bir önceki anket döneminde 2,72 TL iken, bu anket döneminde 2,78 TL’ye yükseldi. 12 ay sonrası döviz kuru beklentisi ise aynı anket dönemlerinde sırasıyla 2,77 TL ve 2,85 TL olarak gerçekleşti. 

	2015 yılı cari işlemler açığı beklentisi, bir önceki anket döneminde 38,3 milyar dolar iken, bu anket döneminde 38,8 milyar dolar oldu. 2016 yılı cari işlemler açığı beklentisi ise aynı anket dönemlerinde sırasıyla 43,7 milyar dolar ve 42,7 milyar dolar olarak gerçekleşti. 

	GSYH 2015 yılı büyüme beklentisi bir önceki anket dönemine göre değişmeyerek yüzde 3,1 oldu. 2016 yılı büyüme beklentisi ise bir önceki anket döneminde yüzde 3,6 iken, bu anket döneminde yüzde 3,5 olarak gerçekleşti. 
