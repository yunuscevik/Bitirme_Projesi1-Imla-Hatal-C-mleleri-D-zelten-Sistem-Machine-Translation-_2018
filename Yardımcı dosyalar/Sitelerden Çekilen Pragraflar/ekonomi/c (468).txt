
	İzmir’in Bergama ilçesinden, Çanakkale’nin Ayvacık ilçesine ve Balıkesir bölgesine hitap eden Koca Seyit Havalimanı yükselen yolcu ve uçak grafiği ile dikkatleri üzerine çekmeye devam ediyor. Devlet Hava Meydanları İşletmesi’nin ilk 5 aylık verilerine göre, Koca Seyit Havalimanı 2015 yılında iç hatlarda 67 bin 474 yolcuya hizmet verdi. 2014 yılının ilk beş ayı verilerine göre ise 53 bin 71 yolcu iç hatlarda uçuş yapmıştı. 
	İç hatlarda ki artışın yanı sıra Koca Seyit Havalimanı dış hatlardaki yüzde 119’luk yolcu artışı ile dikkatleri çekiyor. 2014 yılında bin 704 kişi yılın ilk beş ayında uçuş yaparken 2015 yılının ilk beş ayında bu sayı 3 bin 733 kişiye ulaştı. Yolcu sayısının ayında 2014 yılının aynı döneminde 11 ticari dış hat uçuşu gerçekleştirilirken, 2015 yılında bu sayı 35 uçuşa yükseldi. 

	Balıkesir Koca Seyit Havalimanında 2015 yılının ilk beş ayında 71 bin 212 kişi dış ve iç hatlarda uçuş yaparken746’sı iç hat olmak üzere 781 ticari uçuş gerçekleştirildi. Yılın ilk beş ayında toplamda 2 bin 102 ticari ve özel uçak hava limanını iniş ve kalkış için kullandı.  

	EMRAH ELMAS 
