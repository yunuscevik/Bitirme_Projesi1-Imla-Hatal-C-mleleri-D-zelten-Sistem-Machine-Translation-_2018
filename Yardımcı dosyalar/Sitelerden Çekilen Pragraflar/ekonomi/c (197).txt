 
							
							
												
						 GEÇEN yıl yaşanan don felakati sonrası 150 bin tonluk rekolte kaybı yaşanan fındıkta fiyatlar tavan yaptı. Geçen yıl ortalama 7.5 liradan satılan fındığın kilogramı geçtiğimiz Mart ayında 17.5 liraya kadar yükselmişti. Yeni sezon fındığın raflardaki yerini almasına 2.5 aylık bir süre kala fındığın kilogram fiyatı 21 liraya kadar yükseldi. Fındık fiyatlarındaki yükselişin sektörü de şaşırttığını ifade eden İstanbul  Fındık ve Mamulleri İhracatçıları Birliği Başkanı Ali Haydar Gören, üreticinin elinde çok fazla fındık kalmadığını dile getirdi. Elinde fındık bulanların piyasa fiyatlarını belirlediğine dikkat çeken Gören, Serbest piyasa ekonomisi gereği bu gayet normal. Ancak büyük bir tehlike ortaya çıktı. Tüketici de, küçük ve orta büyüklükteki sanayiciler de fındıktan uzaklaşmaya başladı. Gelecek yıl da fındık rekoltesinde çok artış beklenmeyince fiyatlar buraya kadar çıktı dedi.    REKOLTE DÜŞEBİLİR  Fındık fiyatlarının her geçen gün daha da yükseldiğine dikkat çeken Gören, Fiyatlar yükseldikçe, elinde fındık bulunduranlar biraz daha yükselir diye elindeki fındığı pazara indirmiyor. Burada bir suçlu aranmamalı. Daha düzgün fındık politikaları uygulanmalı. Uzun vadede düşünüldüğünde sağlıklı bir gidişat olmadığını söyleyebiliriz. Endüstri ve tüketiciyi fındık alışkanlığından vazgeçirmemeliyiz. Zaten Türkiyede iç tüketim üretimin yüzde 15i kadar. Gerisi ihraç ediliyor. İklimden kaynaklı geçici bir dalgalanma yaşanıyor. Buna uygun davranılmalı dedi.    FİYATLAR DÜŞMEZ  Sakarya Ziraat Odası Başkanı Hamdi Şenoğlu da üreticinin elinde fındık kalmadığını, ihracat nedeniyle fiyatların yükseldiğini dile getirdi. Tüccarların ihraç edecek ürün bulma konusunda sıkıntı yaşadığına dikkat çeken Şenoğlu, Fındık ihracatında sezon öncesi anlaşmalar yapılıyor. Tüccarda ona göre piyasadan ürünü topluyor. Gelecek yıl rekolte beklentisi de çok fazla değil. Bu yılki rekoltenin altına bile inebilir. Geçen yıl don yaşanan yerlerde yine bazı sıkıntılar yaşanıyor. Sakaryada da bazı bölgelerde don olayı yaşandı diye konuştu. Yaşanan don felakati nedeniyle fındık fiyatlarının 10 liradan başlayıp 21 liraya kadar çıktığına vurgu yapan AltınOrdu Ziraat Odası Başkanı Uğur Cörüt, Bunun en büyük sebebi piyasada fındık kalmaması. Gelecek hasat döneminde de fındık fiyatları yüksek olacak. Yeni dönemde fiyatlar 15-20 lira bandında devam edecek gibi gözüküyor dedi.    Manipule  ediliyor  TÜCCARIN fiyatlarla oynadığını ifade eden Türkiye Ziraatçiler Derneği Başkanı İbrahim Yetkin, Tüccar piyasayı manipule ediyor. Büyük ölçekte fındık alıp satan, sanayiye fındık tedarik edenler piyasayı yükseltiyor. Şu anda istedikleri fiyattan verebiliyor. Çünkü yeni mahsül daha gelmedi. Şu andaki mevcut fındıkla fiyat oyunu oynanıyor. Yeni hasat çıkana kadar bu yükselişe devam ederler. Elde kalmasın diye hasata 15 gün kala elden çıkarırlar dedi.    850 bin ton  Dünyanın ihtiyacı olan toplam fındık miktarı   600 bin ton  Geçen Türkiyede üretilen fındık miktarı   450 bin ton   Türkiyenin bu yılki fındık rekoltesi    250 bin ton  Türkiye dışındaki ülkelerin ürettiği fındık   %85   Türkiyenin ihraç ettiği fındık oranı   2.3 milyar dolar    2013-14 sezonunda Türkiyenin fındık ihracatından elde ettiği gelir    3 milyar dolar   2014-15 sezonun Türkiyenin fındık ihracatından beklediği gelir.   bcosan@hurriyet.com.tr      							
						
							
						
						
							