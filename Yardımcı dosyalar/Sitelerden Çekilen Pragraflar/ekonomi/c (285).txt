 
							
							
						
						
						 2020 yılında kimse kazalarda ölmeyecek. Bu söz güvenli otomobil denilince akla ilk gelen markalardan biri olan Volvoya ait. Geçtiğimiz yıl 2020 yılı vizyonu kapsamında böylesine dikkat çeken bir iddiayı resmi olarak açıklayan Volvo, hiç kimsenin ciddi bir şekilde yaralanmayacağı ya da hayatını kaybetmeyeceği otomobiller üreteceğini ortaya koymuştu. Bunun için yeni teknolojileri ve sistemleri hızla geliştiren Volvo, geçtiğimiz hafta İsveçte tanıttığı yeni XC90 ile hem 2020 vizyonunun hem de markanın yeniden doğuşu için ilk adımı attı.   ÇİNLİLERLE AYAĞA KALKTI   1999da Ford tarafından 6.4 milyar dolara satın alınan Volvo, kârlı olmadığı için 2010 yılında 1.8 milyar dolara Çinli Geelye satılmıştı. Fordun  kendi bünyesindeki lüks markalara daha fazla eğilmek için Volvoyu aldığı fiyatının neredeyse 4te birine satması dikkat çekmişti. İşte bu noktadan sonra Volvo, Çinlilerle tekrar atağa kalktı. Volvo, yeni sahibi Geelyden aldığı sermaye desteğiyle önce kendi bilançosunu düzeltti. Ardından 11 milyar dolarlık yatırım hamlesi başlattı. İşte tam bu noktada yeniden lüks markaların birinci ligine çıkmak için 2020 vizyonunu açıkladı.  Çinliler beklentilerin aksine Volvonun yönetimine hiç karışmadı, tam tersine her açıdan destekledi. 3 yıllık bir çalışmanın sonucu Forddan bağımsız tamamen Volvo mühendisleri tarafından geliştirilen yeni platformda üretilen ilk model olma özelliğine sahip yeni XC90 geçtiğimiz hafta Stockholmde dünyaya tanıtıldı. Volvo CEOsu Hakan Samuelsson, tarihlerinin en önemli günlerinden birini yaşadıklarını belirterek, Biz sadece bir otomobil değil markamızı yeniden lanse ediyoruz. Bugün şirketimiz için yeni bir çağı simgeliyor. Bu model ve gelecek diğer yeni modeller rakiplerimiz BMW, Audi ve Mercedesle aramızdaki büyük farkı kapatmamıza yardımcı olacak. Başarı için ikinci bir şansımız yok ama bu konuda rahatız ve hiçbir kuşkumuz yok diye konuştu.   305 BİN TLYE HEDEF LİDERLİK     VOLVO Türkiye Genel Müdürü Greg Maruszewski, yeni XC90ı 2015in 2inci çeyreğinde Türkiyede satmaya başlayacaklarını belirterek, aracın fiyatını şimdiden 305 bin 150 lira olarak belirlediklerini söyledi. Türkiyeye ilk aşamada D5 AWD 2.0 litre dizel motor, 8 ileri şanzıman ile birlikte Momentum olarak adlandırılacak yüksek donanım seviyesi ile sunulacağını kaydeden Maruszewski, 2015 yılında 6 ayda 250 adet yeni XC90 satmayı hedeflediklerini söyledi. Maruszewski, Tam yılda ilk etapta hedefimiz 300 ama talep gelirse 500 adet araç bile getirebiliriz. Biz 2 bin adetlik lüks SUV pazarında yüzde 15lik pazar payı hedefliyoruz. Bu oran bizi sınıfın lideri yapabilir dedi. Yeni XC90ın Momentum donanım seviyesi, LED farlar, 12.3 inç dijital gösterge paneli, 3 koltuk sırası ile birlikte 7 adet koltuk, otomatik fren ve şerit değiştirme sistemi, park pilot asistanı ile birlikte 19 inç jantlardan oluşuyor.   Yoldan çıkınca koruyor otomatik fren yapıyor   YENİ XC90 ile kendi kendini süren (otonom) otomobillere doğru ilk adımı atan Volvo, 2020 yılında içerisinde hiç kimsenin ciddi bir şekilde yaralanmayacağı ya da hayatını kaybetmeyeceği bir otomobil oluşturma vizyonuna da bir adım daha yaklaştı. Bu bağlamda bugüne kadar yapılmış en sağlam otomobillerden biri olan yeni XC90, en üst seviyedeki standart güvenlik paketlerinden birini sunuyor. Pakette her biri dünyada bir ilk olma özelliği taşıyan iki güvenlik teknolojisi yer alıyor.    Yeni XC90, yoldan çıkma durumunda ne olup bittiğini saptıyor ve ön emniyet kemerleri yolcuların pozisyonlarını sabitlemek için sıkılaşıyor. Koltuk ve koltuk çerçevesi arasındaki enerji emilim özelliği otomobil sert bir zemine düşüş yapınca ortaya çıkabilecek dikey güçleri yastıklıyor ve böylece omurga yaralanmalarını engellemeye yardım ediyor.  XC90, sürücü bir araçla aniden karşı karşıya gelince otomatik fren yapma teknolojisine (City Safety-Şehirde Güvenlik Sistemi)sahip dünyadaki ilk otomobil. Sistem, şimdi hem gündüz, hem de gece, otomobilin önündeki araçları, bisikletlileri ve yayaları kapsıyor.   Yeni yüzünü temsil ediyor   VOLVOnun 87 yıllık tarihinde yeni bir çağı başlatan yeni XC90,  firmanın göze daha çok çarpan yeni logosunu taşıyan ilk otomobili. Yeni logo, T şeklindeki Thorun Çekici DRL-gündüz farları ile birlikte, Volvonun yeni jenerasyon otomobillerinin yüzünü temsil ediyor.  XC90ın içi Volvo için bugüne kadar tasarlanmış en lüks kabin. Bu kabinin en çarpıcı özelliği ise tamamen yeni olan araç içi kontrol sisteminin kalbini oluşturan tablet benzeri bir dokunmatik konsolu. Bu sistem hiçbir buton içermiyor ve sürücülere araç kontrolü ve bir dizi internet tabanlı ürün ve hizmete erişmek için tamamen yeni bir yol sunuyor. Ayrıca modern, geniş ve derli toplu bir kabin oluşturulmasına da yardım ediyor. Kabindeki yumuşak deri ve ahşap gibi materyaller, ünlü İsveçli cam üreticisi Orrefors yapımı kristal vites kolu ve start/stop butonu ile ses kontrolü için elmas kesim kontroller gibi el yapımı detaylarla bir araya getiriyor. İnce işçilik, tüm çalışmaların en önemli odağını oluşturuyor. 
							
						
							
						
						
							