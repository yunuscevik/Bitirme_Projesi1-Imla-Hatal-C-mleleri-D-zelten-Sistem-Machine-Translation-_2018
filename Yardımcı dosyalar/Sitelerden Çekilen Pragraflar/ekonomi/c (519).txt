 RADİKAL -  
                Türkiye 
               İhracatçılar Meclisi'nin dün düzenlediği 'İhracatın Şampiyonları' ödüllerinde en çok dikkat çeken, bir dönem yolsuzluk iddiasıyla tutuklanan İranlı işadamı Rıza Sarraf'ın, kendi şirketine verilen ödülü, Başbakan Yardımcısı Numan Kurtulmuş ve 
                    Ekonomi 
                   Bakanı Nihat Zeybekçi'nin elinden alması oldu. Kamuoyunda '17 Aralık soruşturması' olarak bilinen 
                soruşturma 
               kapsamında, bazı bakan ve bürokratlara rüşvet vererek haksız çıkar sağladığı öne sürülen İranlı işadamı Rıza Sarraf'ın şirketi Volgam, mücevherat ihracatı kategorisinde ödüle layık görülmüş, dün akşamki törende ödülünü bu iki bakanın elinden alması ise eleştirilere neden olmuştu. 
Ekonomi Bakanı Nihat Zeybekci, bu törenle ilgili açıklamalarda bulundu. Zeybekci, "Bahsi geçen şirket birinci olmuş. O ana kadar bilmiyorduk, bilseydik ne olurdu bilmiyoruz. Ekonomi Bakanı olarak vicdanen rahatsız olmadım" dedi. 

                TBMM 
              'de gazetecilerin sorularını yanıtlayan Ekonomi Bakanı Zeybekci'nin Sarraf'ın ödül alması ve törende kendisinin de Sarraf'la birlikte sahnede bulunmasıyla ilgili soruya verdiği yanıt şöyle: 
 'O ANA KADAR BİLMİYORDUK, BİLSEYDİK...'  
"Bazı şeyleri bence çok iyi değerlendirmek lazım. Adı geçen şirketin yönetim kurulu başkanını daha dün gördüm, simaen de bilmem. Oradaki listeyi belirleyen devlet değildir, sektör seçmiştir. 
Bahsi geçen şirket sektöründe birinci olmuş. O ana kadar da bunu bilmiyorduk, bilseydik ne olurdu bilmiyoruz. Eğer Türkiye'de siyasilerin kimlerle yan yana olacağı ya da olmayacağı yönünde şeyler söyleniyorsa, bu son derece yorucu bir süreç olur. 
Ben Ekonomi Bakanı olarak ilk kez gördüğüm bir şahıstan, vicdanen de rahatsız olmadım."  