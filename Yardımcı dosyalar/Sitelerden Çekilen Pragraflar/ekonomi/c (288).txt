 
							
                      	  Rapora göre yasal olarak madenlere inmesi mümkün olmayan 15 yaşında 164, 16 yaşında 334, 17 yaşında 274 çocuk işçi var.    TÜRKİYE Ekonomi Politikaları Araştırma Vakfı (TEPAV), Soma kazasıyla beraber gündeme gelen madenlerdeki çocuk işçiliği araştırdı. Türkiye İstatistik Kurumunun (TÜİK) verilerine dayanılarak yapılan araştırmaya göre, kömür ve linyit madenlerinde çalışanların yüzde 4.2si çocuk. Sadece kömür ve linyit madenlerinde 2 bin 76 çocuk çalışan var. Bu çocuklar 15-19 yaşında. Madendeki çocuk işçilerin yüzde 85.5lik bölümü kayıtdışı, ellerine geçen aylık gelir de sadece 226 lira. TÜİKin 2012 yılı hane halkı işgücü anketinin alt detaylarına inerek çalışmayı gerçekleştiren TEPAV Analisti Güneş Aşık, Hane halkı işgücü anketinde 15 yaşın altındaki çocuklar görülmüyor. Bu nedenle söz konusuu istatistikler yalnızca 15 yaşından büyüklerin durumunu göstermektedir notunu düştü. Araştırmada madenlerin çocuk çalışanlarıyla ilgili olarak ortaya çıkan rakamlar şöyle oldu:    YÜZDE 14.5İ KAYITLI   Verilere göre, kömür ve linyit çıkaran işçilerin 164ü 15 yaşında, 334ü 16 yaşında, 274ü 17 yaşında, 916sı 18 yaşında ve  388i 19 yaşında. Bir başka acı gerçek ise kömür ve linyit çıkarılmasında çalışan 18 yaşın altındakilerin yalnızca yüzde 14.5i kayıtlı istihdam ediliyor. TÜİKin mikro veri setine göre, çocuk çalışanların aylık ortalama net geliri ise sadece 226 lira. 18 yaş ve üstündeki çalışanların çalışma süresi 51 saat olarak görünürken, 18 yaşın altındakilerin çalışma saati süresi 32 saat. Bu da günde 6 saatten fazlaya tekabül ediyor.   SEKTÖRDE SAYI 5 BİN   Madencilik sektörü sadece kömür ve linyit çıkarılması işlerinden ibaret değil. Söz konusu sektörde ham petrol  ve doğalgaz çıkarımı, metal cevherleri madenciliği, diğer madencilik ve taş ocakçılığı ile madenciliği destekleyen hizmet faaliyetleri de bulunuyor. Tüm bu sektörlerin toplamı çerçevesinde madencilik sektörüne bakıldığında ise, 113 bin çalışanı olan sektörde 15-19 yaş arasında çalışanların sayısı 5 bin 308 olarak görülüyor. Tüm madencilik sektöründe çalışanların 361i 15 yaşında, 519u 16 yaşında, 508i 17 yaşında, 2 bin 949u 18 yaşında ve 971i 19 yaşında. 18 yaş altındaki çalışanların kayıtdışılık oranı madencilik sektörü itibariyle yüzde 47.1. 18 yaş üstündekilerde ise bu oran yüzde 12.3. Madencilik sektörü itibariyle 18 yaş altında çalışanların aylık geliri net 467 TL iken; 18 yaş üstündekilerin geliri 1172 TL.   ÇOCUK ÇALIŞAN SAYISI 1.3 MİLYON   TÜİKin 2012 tarihli hane halkı işgücü istatistikleri, Türkiyede çalışanların yüzde 5.39unun 15-19 yaş arasında olduğunu gösteriyor. Yani 24.8 milyonluk toplam istihdam rakamının 1.3 milyonu 15-19 yaş arasında.  Bu rakamın 149 binini 15 yaşındaki çocuk çalışanlar oluşturuyor. Yine istatistiklere göre 18 yaş altındaki çocukların yalnızca yüzde 17sinin sosyal güvencesi var.     Yasalar ne diyor?    ÇOCUK işçilerin çalıştırılmasına ilişkin hukuki çerçeve, 14 yaşını doldurmuş çocukların okullarını aksatmaması koşuluyla güvenli iş ortamında hafif işlerde çalıştırılmasına izin vermekle birlikte, çok açık bir biçimde maden ocakları, kablo döşemesi, kanalizasyon ve tünel inşaatı gibi alanlarda çalıştırılmasını yasaklıyor.  Toplam çocuk işçi sayısı* Madende çalışan çocuk işçi sayısı*  15 Yaş 149 bin 164 16 Yaş 216 bin 334 17 Yaş 288 bin 274 18 Yaş 340 bin 916 19 Yaş 345 bin 388 Toplam 1.34 milyon 2.076 Kaynak: TUİK, 2012 Hane Halkı İşgücü Anketleri   * Yaklaşık Rakamlar      YÜZDE 85İ KAYITDIŞI    Çocuk işçiler Madende çalışan çocuk işçiler  Kayıtdışı Çalıştırılma Oranı 83% 85,50% Haftada Çalışılan Ortalama Saat 47 saat 32 saat Aylık ortalama net kazanç 410 TL 226 TL Kaynak: TUİK, 2012 Hane Halkı İşgücü Anketleri    
						
							