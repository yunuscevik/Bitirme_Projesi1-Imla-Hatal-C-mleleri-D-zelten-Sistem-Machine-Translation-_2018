

  
    
      
       
     
	Ünlü, insanların maddi ve manevi olarak ramazanı huzur içinde geçirmesine katkı sunmak için pastırma ve sucuk fiyatlarına zam  yapmama yönünde karar aldıklarını belirtti. 

	Kırmızı ete zam gelse dahi bu karara uyacaklarını ifade eden Ünlü, halen kaliteli kıymanın kilogramının 32, parça etin ise 35-45 liradan satıldığını hatırlattı. 

	Ünlü, bir kilo sucuk fiyatının, bir kilo et fiyatına denk geldiğine işaret ederek, "Ramazan ayına sayılı günler kala çarşı ve pazar esnafının satışlarında hareketlilik yaşanıyor. Bu hareketlilik çok şükür pastırma ve sucuk esnafına da yansıdı. Mayıs ve haziran  ayları normalde bizim satışlarımızın en durgun olduğu dönemdir. Ancak, ramazan ayıyla birlikte diğer esnafta olduğu gibi bizim satışlarımızda da yüzde  30’a varan bir hareketlilik yaşanıyor" diye konuştu. 

	  

	
		İlgili Haber  
	
		  
	
		Ramazan pidesine gizli zam!  
 

	  

	Bu durumun geriye gitmemesi için pastırma ve sucuk fiyatlarına zam yapmama kararı aldıklarını belirten Şaban Ünlü, "Pastırma ve sucuk fiyatları et fiyatlarına bağlı ancak ramazan ayında kırmızı ete zam yapılsa dahi sucuk ve pastırmaya zam yapılmayacağının garantisini veriyoruz. Vatandaşlarımız rahat bir şekilde alışverişlerini yapabilir" dedi. 

	Ünlü, ramazanda  genellikle  pastırma ve sucuk içinin iftariyelik olarak tüketildiğini ve bunun ülke çapında bir gelenek haline geldiğini dile getirdi. 

	Orta düzey restoranlardan en lüks restoran ve otellerle evlerdeki iftar sofralarına kadar pastırma ve sucuk içinin mutlaka iftar sofralarında yer aldığını, sucuğun ise genellikle sahurda tercih edildiğini anlatan Ünlü, bu geleneğin satışların en durgun olduğu dönemde esnafın yüzünü güldürdüğünü vurguladı. 

	 'FİYATLAR 6 AYDIR DEĞİŞMEDİ' 
	  

	Yaklaşık 6 aydır pastırma ve sucuk fiyatlarının değişmediğine dikkati çeken Ünlü, şöyle devam etti: 

	"Yüzde 100 dana etinden yapılmış sucuğun toptan fiyatı 30-35, perakende  fiyatı 40-45 lira arasında değişiyor. Sıra pastırmanın toptan fiyatı 57, perakende fiyatı 65 lira; sırt pastırmanın perakende fiyatı 65, toptan fiyatı 75-80 lira. Tüketicilere, bu fiyatların ramazan boyunca sabit kalacağının sözünü veriyoruz. Kırmızı ete yaklaşık iki ay önce yüzde 20 oranında zam gelmesine rağmen bu fiyat  artışını pastırma ve sucuğa yansıtmadık. Fiyatlarda en az iki ay daha herhangi bir artış olmasını beklemiyoruz. Esnafın satışları her geçen gün düştü, esnaf zam yapması durumunda tamamen satışların durma tehlikesiyle karşı karşıya kalabileceklerdir." 
	Ünlü, kırmızı etteki fiyat artışının pastırma ve sucuk başta olmak üzere birçok ürünü direkt, bazı ürünleri de dolaylı etkilediğini belirterek, "Kırmızı etin fiyatının yükselmemesi için vatandaşların piyasada bol ve daha ucuz olan koyun etine yönelmesi gerekiyor. Bugün koyun eti kasaplarda dana etinden en az 5-10 lira daha ucuz. Dana eti fiyatları 35-35 lira arasında değişirken koyun etinin kilogramı 30 liradan satılıyor" diye konuştu. 

	 AA 
	  
  
 
