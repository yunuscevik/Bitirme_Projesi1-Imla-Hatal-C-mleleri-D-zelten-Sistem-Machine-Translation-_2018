

  
    
      
       
     
	Kurul, para  politikasındaki temkinli yaklaşımın "sürdürülmesi gerektiği"ni vurguladı. Merkez Bankası  Para Politikası Kurulu  toplantısından sonra yapılan açıklamaya göre, politika faizi olan bir hafta vadeli repo  ihale  faiz oranı  yüzde  7.5 düzeyinde sabit tutuldu. 

	Açıklamaya göre, gecelik faiz oranları; marjinal fonlama oranı yüzde 10.75, açık piyasa  işlemleri çerçevesinde piyasa yapıcısı bankalara repo işlemleri yoluyla tanınan borçlanma imkanı faiz oranı yüzde 10.25, Merkez Bankası borçlanma faiz oranı yüzde 7.25 olarak sabit tutuldu. 

	 Makro ihtiyati önlemler ve cari denge   

	Sıkı para politikası duruşunun ve alınan makroihtiyati önlemlerin etkisiyle kredi  büyüme hızları makul düzeylerde seyretmekttiğine işaret edilen açıklamada, "Dış ticaret hadlerindeki olumlu gelişmeler ve tüketici kredilerinin ılımlı seyri cari dengedeki iyileşmeyi desteklemektedir" denildi. 

	Haberin Videosu      Seçimden sonraki ilk faiz kararı açıklandı     startFlvPlayer_PostaV2("divFlvPlayer32297","32297","201506","32297-322783.jpg","1", "0","Seçimden sonraki ilk faiz kararı açıklandı");  

	 Dış talep zayıf  
	  

	"Dış talep zayıf seyrini korurken, iç talep büyümeye ılımlı düzeyde katkı vermektedir" denilen açıklamada, PPK 'nın, açıklanan yapısal reformların uygulamaya geçirilmesinin büyüme potansiyelini önemli ölçüde artırabileceğini değerlendirdiği belirtildi. 

	 Enflasyonun düşeceği öngörüldü 
	  

	"Gıda fiyatlarında beklenen kısmi düzeltmenin katkısıyla kısa vadede enflasyonun düşeceği öngörülmektedir" denilen açıklamada, bununla birlikte, son dönemde yaşanan döviz  kuru hareketleri çekirdek enflasyon  eğilimindeki iyileşmeyi geciktirdiği de vurgulandı ve şöyle denildi: 

	 "Temkinli yaklaşımın sürdürülmesi gerekiyor"  
	  

	"Bu çerçevede, küresel piyasalardaki belirsizlikler ile enerji  ve gıda fiyatlarındaki oynaklıklar da dikkate alındığında, para politikasındaki temkinli yaklaşımın sürdürülmesi gerekmektedir. Bu değerlendirmeler doğrultusunda Kurul, faiz oranlarının sabit tutulmasına karar vermiştir." 

	 Para politikasında temkinli duruş sürecek  
	  

	Önümüzdeki dönemde para politikası kararlarının "enflasyon görünümündeki iyileşmenin hızına" bağlı olacağı belirtilen açıklama şöyle devam etti: 

	"Enflasyon beklentileri, fiyatlama davranışları ve enflasyonu etkileyen diğer unsurlar yakından izlenecek ve enflasyon görünümünde belirgin bir iyileşme sağlanana kadar getiri eğrisini yataya yakın tutmak suretiyle para politikasındaki temkinli duruş sürdürülecektir."  

	 DHA  
  
 
