 
							
							
												
						 Şirket 2011 yılında 500 bin liralık sermaye ile kuruldu ve hala değiştirilmedi. Volgamın ihracat şampiyonu olduğu 2014 yılında TİMin rakamlarına göre İrana değerli maden ve mücevharat ihracatı yüzde 5 bin 123 oranında artarak 932 milyon dolar  oldu. 2013 yılında İrana değerli maden ve mücevharat sadece 17.8 milyon dolardı.    4 AYDA BİRDEN ARTTI   TİMin kayıtlarına göre, İrana yapılan değerli maden ve mücevherat kalemindeki artış ağustos ayından itibaren başladı. Ağustosta 45.6 milyon dolar, eylülde 215.7 milyon dolar, ekimde 135.2 milyon dolar, kasımda 302.9 milyon dolar ve aralıkta da 230 milyon dolar olarak gerçekleşti. Geçen yıl İrana yapılan ihracat içinde de değerli maden ve mücevharat kalemi ilk sırada yer aldı. Kİmyevi maddeler 626 milyon dolar, tekstil 341 milyon dolar, ağaç ürünleri 368 milyon dolar oldu. Bu yıl da İrana yapılan mücevharat ihracatı rekorlar kırıyor. 2014 yılının ocak ayında 213 bin dolar olan ihracat bu yıl ocakta 145.9 milyon dolar oldu. Artış trendi aylar itibariyle de devam etti ve ocak-mayıs döneminde bu yıl mücevharat ihracatı 404 milyon dolar oldu. Geçen yıl 1.9 milyon dolardı.    RAKİBİYLE 6 KAT FARK   TİMin ilan ettiği en çok ihracat yapan şirketler arasında 847 milyon dolarla ilk sırada yer alan Volgam Gıda en yakın rakibini yaklaşık 6 kat geçti. İkinci sırada Arpas İhracat 145 milyon dolarla mücevher sektöründe Volgam Gıdanın gerisinde kaldı. İstanbul Altın  Rafinerisi de 109 milyon dolarla üçüncü oldu. Dördüncü sırada 81 milyon dolarla Altınbaş, Onsa da 79 milyon dolarla beşinci sırada yer aldı. Volgam Gıda 25 Mart 2011 tarihinde 500 bin liralık sermaye ile Umut Bayraktar ve Türker Sargın tarafından kuruldu. İki ortak hisselerini 12 Kasım 2012 tarihinde Rıza Sarrafa devretti. İlk kurulduğunda Volgam Kuyumculuk ve Kıymetli Madenler Dış Tİcaret Limited Şirketi ünvanı taşıyan şirket, 17 Nisan 2013 tarihinde ünvanını Volgam Gıda Dış Ticaret olarak değiştirdi.       Vergi rekortmenleri arasında yer almalı   2014 yılının ihracat şampiyonu olan Volgam Gıdanın geçen yıl ne kadar vergi ödediğine ilişkin bir veri bulunmuyor. Volgam Gıda halka açık bir şirket olmadığı için şirketin rakamlarına ilişkin bir bilgi de bulunmuyor. 2014 yılına ilişkin vergi rekortmenleri listesi gelir vergisi mükellefleri için genellikle mayıs, kurumlar vergisi de haziran ayında açıklanırdı ancak bu yıl henüz açıklanmadı. Volgam Gıdanın 2014 yılında ödediği vergi eğer ilk 100 içine giriyorsa kurumlar vergisi rekortmenleri içinde yer alması gerekiyor. Volgam Gıdanın ödediği vergiye ilişkin CHP Genel Başkanı Kemal Kılıçdaroğlu  daha önce açıklamalarda bulunmuştu. Kılıçdaroğlu, geçen yıl yaptığı açıklamada Volgam Gıdanın 1 milyon 300 bin lira vergi ödediğini belirtmişti. Rıza Sarrafın kişisel vergisinin ise eğer rekortmenler içinde yer alıyorsa gelir vergisi rekortmenleri içinde yer alması gerekiyor.     İnternet sitesinden şampiyonluk duyurusu   VOLGAM Gıdanın internet sitesinde ihracat şampiyonluğu duyuruldu. İnternet sitesinde, 2011 yılında kurulan Volgam Gıda Dış Ticaret, Royal Holding çatısı altında faaliyet gösteriyor. Volgam Gıda Dış Ticaret, 2014 yılında toplam 847 milyon ABD Doları ihracat gerçekleştirerek, Türkiyenin 13. ve mücevher sektörünün 1. ihracatçı şirketi oldu. Mücevher İhracatçıları Birliğinin toplam ihracatının yüzde 11ini tek başına gerçekleştiren Volgam Gıda Dış Ticaret dışında, Royal Holding bünyesinde başta demir çelik, mobilyacılık ve denizcilik olmak üzere çeşitli sektörlerde faaliyet gösteren şirketler bulunmaktadır denildi.  							
						
							
						
						
							