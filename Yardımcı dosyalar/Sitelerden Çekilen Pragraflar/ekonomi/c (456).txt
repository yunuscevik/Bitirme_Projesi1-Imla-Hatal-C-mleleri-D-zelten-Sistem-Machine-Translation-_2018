
	Gıda Tarım ve Hayvancılık Bakanlığı'nın ilgili kuruluşu olan TKDK, Türkiye Cumhuriyeti adına Avrupa Birliği'nin Katılım Öncesi Mali Yardım Aracı olan IPA'nın Kırsal Kalkınma Bileşeni (IPARD) kapsamında uygulanacak yatırımlara yüzde 65'lere varan hibe desteği ile 25 çiftlik için 65 milyon lira destek verdi. 

	TKDK Mardin İl Koordinatörü Tahsin Aba, 14. çağrı dönemi kapsamında alınan 25 proje hakkında detaylı bilgi verdi. Aba, "Gelen projelerin tamamının süt üretimine yönelik olup toplam yatırım tutarı 67 milyon lira ve talep edilen hibe tutarı ise yaklaşık 40 milyon liradır. Söz konusu projelerin 14 adedi toplam kapasitesi bin 600 büyükbaş ve tamamı yeni işletmelerden oluşmaktadır. 120 büyükbaş kapasiteli 1 işletme ise modernizasyon kapsamında başvurusunu yapmıştır. 10 adet yeni küçükbaş süt çiftliği projesinin ise toplam kapasitesi 4 bin 500 olup, bunların yarısı koyun yarısı keçi sütü üretimine yönelik olarak faaliyet gerçekleştirmeyi planlamaktadır. Alınan bu projelerin incelemeleri koordinatörlüğümüzce başlamış olup, kurum merkezimiz tarafından yapılacak nihai değerlendirme sonrasında onaylanan projelerin sahipleriyle sözleşme imzalayacağız" dedi. 
	Aba, sözleşme imzaladığımız yatırımcılarımız yine hızlı bir şekilde yatırımlarını tamamlamalarının ardından hibe ödemelerinin de en erken şekilde yapılacağının altını çizdi. Aba son olarak, "14. başvuru çağrı dönemi sürecinde ülkemiz ve Mardin’imiz adına büyük bir fırsat olan IPARD destekleri kapsamında projelerini hazırlayarak kurumumuza sunan tüm girişimcilere teşekkür eder, Mardin için hayırlı olmasını temenni ediyoruz" diye konuştu. 

	 MEHMET SALİH KESKİN 
	   
