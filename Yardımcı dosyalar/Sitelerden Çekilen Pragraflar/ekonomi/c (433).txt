
	Dünya çapındaki oteller baz alınarak ve hizmet kalitesi değerlendirilerek yapılan ‘En İyi 100 Otel’ listesine girmeyi başaran otel ise Gloria Verde Resort oldu. 

	Rusya ve Bağımsız Devletler Topluluğu (BDT)’nin en büyük online otel katalogu Tophotels.ru sitesi üzerinden yapılan oylamalar sonucunda; Türkiye’nin en iyi balayı, aile, dizayn, konferans ve spa kategorilerinde yer alan oteller belirlendi. Özaltın Holding’in turizm yatırımları olan Gloria Golf Resort ve Gloria Serenity Resort, iki kategoride Türkiye’nin en iyi ilk 10 oteli arasında yer aldı. Çok sayıda uluslararası toplantıya ev sahipliği yapan Gloria Golf Resort, Türkiye’nin en iyi 10 konferans otelinden biri olurken, doğanın güzelliğini lüks ve konforla buluşturan Gloria Serenity Resort da Türkiye’deki en iyi dizayna sahip 10 otelden biri seçildi. 
	Kalitesi uluslararası kuruluşlar tarafından tescil edilmiş, geçmiş yıllarda da birçok kez dünyanın en iyi oteli seçilmiş olan Gloria Verde Resort; Tophotels.ru sitesinin dünya çapında, tüm oteller baz alınarak, her yıl yaptığı ‘En İyi 100 Otel’ listesine girmeyi bir kez daha başardı. Müşterilerin otel sayfalarında paylaştıkları olumlu ve olumsuz geri bildirimlerden oluşturulan listede, dünya çapında en iyi hizmet veren ilk 100 otel yer alıyor. Geçtiğimiz yıllarda da birçok kez bu listeye girme başarısı gösteren Gloria Hotels&amp;Resorts otelleri, Rusya ve BDT’nin en prestijli turizm sitesi tarafından bir kez daha onurlandırıldı. 
	  
