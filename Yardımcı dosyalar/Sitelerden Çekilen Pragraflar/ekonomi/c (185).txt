 
							
							
												
						 1988 yılında işsizlik nedeniyle Malatyadan göç eden 3 kardeşin, Eminönünde işportacılık ile başladıkları İstanbul  macerası, bugün 500 kişinin çalıştığı 26 mağazalı dev bir zincire dönüştü. Türkiyede son yıllarda hızla büyüyen güzellik ve bakım ürünleri pazarında dikkat çeken T-Shoptan söz ediyoruz. T-Shop Yönetim Kurulu Başkanı Cengiz Güneş o günleri, şirketin kuruluş öyküsünü, Hayata tutunmaya çalışmak olarak özetliyor. Elde ettikleri başarıyı ise Güneş, dürüstlükten taviz vermeden çok çalışmaya bağlıyor.   İŞİMİZİ ÇOK SEVDİK   İşte T-SHOPun temel taşlarını bu Hayata tutunmaya çalışmak oluşturdu diyen Güneş, ilk etapta 3 kardeş olarak geldikleri İstanbulda daha sonra 4 kardeşlerinin de kendilerine katılmasıyla çok yoğun bir çalışma temposu içine girdiklerini ve hızla büyüdüklerini belirtti. Bu yoğun çalışma sonucunda çok farklı sektörlerden ürün satışı ile elde ettikleri perakende deneyimini 1994 yılında ilk açtıkları mağazada kullandıklarını belirtti. Kozmetik alanındaki ilk mağazalarını ise, 2001 yılında Beşiktaş ta açtıklarını kaydeden Güneş, Tek desteğimiz yaptığımız işi sevmemiz ve çok çalışmamız olmuştur. İnancımız, cesaretimiz ve işe duyduğumuz sevgi, mağazalaşma sürecimizin temelini oluşturdu diye konuştu.    SOKAKTAN CADDE MAĞAZASINA   Perakende sektöründe güzellik ve bakım ürünlerinin satıldığı alanda bir boşluk olduğunu ve bunu zamanında gördüklerini söyleyen Güneş şunları anlattı: İstanbulun sokaklarında öğrendiğimiz ticaret bize büyük yarar sağladı. Ayrıca yine aynı deneyimle doğru lokasyon seçimleri yapabildik. Bu da tabi büyümemizi çok destekleri. Ayrıca yine ticaretteki deneyimimiz riskleri göğüsleme becerisi kazandırdı. Sokakta edindiğimiz deneyim ile şu an İstanbul başta olmak üzere birçok ildeki önemli caddelerde mağaza açabildik.    Dünya markaları  ile çalışıyoruz    T-SHOP bünyesinde çalışan tedarikçi firmalarla birlikte 500 kişiye iş sağladıklarını söyleyen Cengiz Güneş, Tedarikçilerimizin büyük bir çoğunluğunun ürünleri zaten hemen hemen tüm dünyada yaygın olarak tüketilen ürünlerden oluşuyor. Dünya markası üreticilerle çalışıyoruz. Mağazalarımızın lokasyonları ve hizmet kalitemiz gereği evet yurtdışından da özellikle ülkemize tekrar tekrar ziyaret eden sadık yabancı müşteri portföyümüzle gururlanıyoruz diye konuştu.    Hayat bana eğitimin  kıymetini öğretti     1972 Malatya Darendede doğduğunu, evli ve 5 çocuk babası olduğunu kaydeden Cengiz Güneş kendisiyle ilgili şunları anlattı: İlkokul beşinci sınıftan sonra okulu bırakıp Adapazarında gurbette pazarcılık yaptım. Eğitimin ne kadar önemli olduğunu bizzat hayatın içinde tecrübe ettikten bir yıl sonra okumaya tekrar karar verip Darendede okula yazıldım. 4 yıl daha okuyup ortaokulu bitirdikten sonra geçim zorlukları nedeniyle tekrar okulu bıraktım. Okuyacaktım ama şartlar nedeniyle sadece okumaya ara verdim. Şu anda o ara bitti ve dışarıdan açık öğretim lisesinde okumaktayım.  Sağlığım ve imkanlarım elverdiği ölçüde Allah nasib ederse okumaya da devam edeceğim.   Dürüstlük  ve cesaret     İSTANBULa ilk geldiklerinde çalışma hayatında yaşadıkları zorlukları hiç unutmadıklarını söyleyen Cengiz Güneşe başarısının sırrını da sorduk. Güneş şöyle konuştu: Aslında hemen her alanda başarılı olmak için temel olarak dört altın anahtarı iyi kullanmak gerektiğine ve T-SHOP olarak bunu başarabildiğimize inanıyorum. Bu 4 altın anahatır ilki, yaptığınız işi sevmek, o işi yapabileceğinize inanmak ve çok çalışmak. İkincisi liyakatına inandığınız kişilerle fikir alışverişinde bulunmak. Üçüncüsü her türlü olumsuz koşulu olabildiğince önceden planlayıp tedbir planları geliştirmek. Ve tabi olmazsa olmaz anahtar, dürüst ve cesur olmak.    Hedef Ortadoğu ve  Türki Cumhuriyetler    SÜREKLİ değişen ve kendini yenileyen perakende sektörünün gereklerini daha iyi analiz edebilme ve dijital pazarlama ve satış kanallarını çok daha efektif kullanabilme hususlarında kurum kültürü geliştirmeyi hedeflediklerini söyleyen Cengiz Güneş gelelecek planlarıyla ilgili şunları söyledi: Tüm altyapımızı, mevcut kaliteli hizmet anlayışımızdan ödün vermeden ülke içi yapılanmamızı müteakip Ortadoğu  ve Türki Cumhuriyetlerde de kozmetik sektörünün bilinen ve güvenilen perakende markası olmak temel ilkesiyle dizayn ediyoruz. 							
						
							
						
						
							