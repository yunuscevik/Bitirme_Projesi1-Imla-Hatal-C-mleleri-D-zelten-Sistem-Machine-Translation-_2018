

  
    
      
       
     
	Gazprom'dan yapılan yazılı açıklamada tarafların, Avrupa  ülkelerinde yerli üretimdeki düşüş  ile küresel doğalgaz  talebindeki artış göz önünde bulundurulduğunda, çevresel açıdan temiz bu yakıtın Avrupalı alıcılara güvenle tedarik edilebilmesi için altyapının geliştirilmesi gerektiğine işaret ettiği belirtildi. 

	Açıklamaya göre, projenin uygulamaya geçirilebilmesi için önümüzdeki günlerde ortak bir şirket  kurulacak. 

	Taraflar, yapılan fizibilite çalışmasının sonuçları da dahil olmak üzere Kuzey Akım AG’nin 2012 ’den bu yana kazandığı olumlu deneyimleri ve yaptığı çalışmaları yeni projeye uyarlamayı planlıyor. 

	 ÇİPRAS İLE PUTİN BİR ARAYA GELECEK   

	Öte yandan bugün Yunanistan  Başbakanı Çipras Rusya  Devlet Başkanı  Vladimir Putin  ile bir araya gelecek. 

	Türk Akımı’nın potansiyel ortaklarından biri olarak gösterilen Yunanistan’la Rusya’nın boru hatlarını konuşacağı belirtiliyor. 

	CNBC’nin haberine göre iki liderin görüşmesi yeni bir doğalgaz boru hattı üzerine olacak. 

	Çipras yanında maliye bakanı  ve ekonomi bakanı ile Rusya’ya gitti. 
  
 
