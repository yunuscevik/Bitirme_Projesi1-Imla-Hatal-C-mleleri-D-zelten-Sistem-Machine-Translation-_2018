 
                    İSTANBUL 
                      Büyüme verisini, 
                Türkiye 
               ekonomisinden gelen "
                yaşam 
               sinyali" olarak nitelendiren Türkiye İhracatçılar Meclisi (TİM) Başkanı Mehmet Büyükekşi, "Dolayısıyla bunun üzerine biraz daha emek verilse, büyüme modeli çağın gereklerine göre tasarlanırsa hedeflediğimiz seviyelere ulaşabileceğimizi düşünüyoruz" dedi ve ekledi: 
"Katma değer odaklı, inovasyonu merkeze koyan, bilgi ve teknoloji rekabetine kurgulanmış, ihracatın yüksek katkı sağladığı bir büyüme modeli anlayışı ile bu yıl büyümeyi tekrar eski dinamizmine kavuşturmamız mümkün." 
Büyükekşi, 2014 yılı 4. çeyrek Eğilim Anketi nin sonuçlarına göre ihracatçıların 2015 1. çeyrek büyüme beklentilerinin yüzde 2.5 olarak belirlendiğine dikkat çekerek sözlerini şöyle sürdürdü: 
"
                Bugün 
               açıklanan ilk çeyrek büyüme rakamları da ihracatçılarımızın bu beklentilerine paralel şekilde gerçekleşti. Bununla birlikte ilk çeyrekte sanayi üretimi yukarı yönlü sürprizle yüzde 1.3 büyüme kaydederken, euro bazında mal ihracatımız ilk çeyrekte yüzde 13.1 oranında arttı. İlk çeyrekte yaşanan bu olumlu gelişmelerin etkisiyle, büyüme rakamı da beklentilerin üzerinde geldi. Bu rakam yılın kalanına ilişkin pozitif beklentilerimizi güçlendirdi. Nitekim ihracatçılarımızın yılsonu büyüme beklentileri de Mayıs ayı itibariyle yüzde 3.1 olarak şekilleniyordu." 
 (DHA)  
   