 
							
							
												
						 TÜRKİYEde inşaat sektörünün canlılığı, kentsel dönüşümün getireceği yeni fırsatlar ve çevre ülkelerdeki pazar boşlukları mobilya sektöründe yeni yatırımlar getiriyor. Sony, Arçelik, Bosch, Vestel gibi markalara TV sehpası üretimi yapan Öner Ticaretin 2013te yeni bir iş alanı olarak girdiği bebek, çocuk ve genç mobilya üretimi hızla büyüdü ve bu yıl beklenen 90 milyon TLlik ciroda yüzde 75 paya ulaştı. Newjoy Yönetim Kurulu Başkanı Birol Öner, kısa sürede yurt içinde 53 mağazaya ulaştıklarını belirtiyor ve halen 27 ülkeye ihracat yaptıklarını, cironun yüzde 35ini de ihracattan sağladıklarını anlatıyor. Biron Öner şöyle konuşuyor:    BEYAZ EŞYA TEZGAHTARI  Adapazarlıyım. Uludağ Üniversitesi İşletme mezunuyum. Üniversite yıllarımda, İstanbulda 1980-1986 arasında beyaz eşyada toptan plasiyer olarak çalıştım. İstanbulun Anadolu yakasından,  Eskişehir, Kütahya, Bursaya hatta ve Rizeye kadar çok geniş bir alanda ürün sattım. Köylere gidip sıcak satış da yaptım. 1986 sonunda ise Adapazarında kendi beyaz eşya dükkânımı açtım, 40 metrekareydi.  Öner Ticaret olarak başladım ve ilk malı Bekoda aldım. Sonra; Simtel, Vestel, Braun, Bosch, AEG, Miele gibi 40a yakın markanın bayisi oldum. Halen Adapazarında o ticaretimiz devam ediyor. Kardeşim de beyaz eşya ticareti yapıyor benden bağımsız.    SONYE TV SEHPASI  Adapazarı depremine kadar sadece elektronik satan bir dükkanım da vardı ki bazen Türkiyede bulunmayan ürünler bizde bulunurdu. Orada çok özel yüksek teknoloji  televizyonlar satıyordum. O dönemde televizyonun ve televizyon  sehpasının bir ev için ne kadar önemli bir ürün olduğunu anladım. TV sehpası üretimi yaparak sanayiciliğe adım atmak istedim. Sonynin de bayisiydim ve Sony merkezinden çok önemli bir üst yönetici Türkiyeye geldiğinde örnek mağaza görmek estimiş. Sony Euroasia da bizim mağazamızı uygun görmüş. Geldiler bizi görmeye. Biz o dönemde televizyon sehpası üretim yatırımını tamamlamıştık, yatırımımızı anlatınrca tesisi de görmek istediler. Çok beğendiler ve biz TV sehpasında Sony tedarikçisi oluverdik. Ardından Beko, Proflo, Bosch, Siemens ve Vestel hepsinin tedarikçisi olduk. Bu işe 2003te başladık, 2005te bu firmaların tek tedarikçisiydik.    MOBİLYA İŞİ BÜYÜYÜNCE  Arçelik ve Bekoya Arstil markasıyla, Siemens ve Profiloya ve Sonye kendi markamızla (Elmob) ürün veriyorduk. 2005ten itibaren yurt dışı fuarlara katılmaya başladık. Şu anda yıllık 100 bin üdetlik TV sehpası üretimi yapıyoruz ve 40 ülkeye ihracat yapıyoruz. Sehpa üretiminde çok iyi çıkış yakalayınca, İveco otobüslerinin iç döşeme işi de geldi. Arçelik ile mutfak projelerine girdik. Soyak Olimpia, Ağaoğlu, Dap Yapı, Eroğlu, Rings İstanbul derken mobilya tarafımızda işler farklı alanlara yayıldı ve tesisimiz bize yetmemeye başladı.    Newjoyla ciro patladı fabrika OSBye taşındı  BİROL Öner, şöyle konuşuyor: Araştırdık, bebek ve genç mobilyasında çok önemli boşluk gördük. Kentsel dönüşüm giderek hızlanıyor ve bu ülkede her yıl 1.3 milyon da bebek doğuyor. Yeni tasarım ve yeni fonksiyonlarla öne çıkan bir marka olduk. Ürünler çıkmadan 7 uluslararası fuardan stant kiraladık. 2013te de start verdik. Fabrikamız Hendek OSBde 17 bin metrekare kapalı alana sahip ve 200 kişilik istihdamımız var. Erbilde 2 tane, Seulde 1 tane Newjoy mağazamız var. Suudi Arabistanda çok güçlüyüz. Rusya da internetten satışımız, Hollanda ve Avusturyada kornerlarımız var. Cezayirde çok yakında 3 mağaza açıyoruz. Hedef yıl sonuna kadar 30 ülkeye ihracat yapar hale gelmek ve mağaza sayımızı 67e ulaştırmak. 2015 ciromuz 90 milyon TL olacak. Bu cironun yüzde 35i ihracattan geliyor. Toplam ciroda TV sehpası payı ise yüzde 25. Newjoy çok hızlı büyüyor.    sozdemir@hurriyet.com.tr      							
						
							
						
						
							