
	Çelenk, TOKİ’nin konut inşaatlarının yanı sıra okul, pansiyon ve hastane inşaatları da gerçekleştirerek önemli yatırımlara imza attığını belirtti.  

	1984 yılında kurulan, 2002 yılında ülke genelinde ihtiyaç sahibi insanları konut sahibi yapma çalışması ile birlikte yeni bir vizyona kavuşturulan TOKİ’nin Ordu’da son 13 yılda 4 bin 111 konut inşa ettiğini kaydeden Çelenk, “Daha önceki yıllarda Altınordu’da 2 bin 500 adet, Fatsa’da 320 ve Ünye’de 448 konut inşaatı gerçekleştiren TOKİ, halen Gölköy’de 385, Aybastı’da 254 ve Mesudiye’de 204 konutun inşaatını bitirme aşamasında bulunuyor” dedi. 

	Çelenk, TOKİ’nin bu konut inşaatlarının yanısıra 2 lise, 9 İlköğretim Okulu, 3 hastane, 1 sağlık ocağı ve 11 spor salonu, 6 camii, 5 ticaret merkezi, 2 pansiyon, 2 kütüphane ve 4 sevgi evi inşa ettiğini de kaydederek, “Bu yatırımlar için bugüne kadar 518 milyon TL harcama gerçekleştiren TOKİ, şehir kentleşmesine de önemli katkıda bulunmuştur. İnşa edilen konutlarda ortalama 4 kişilik bir aile oturduğunu hesapladığımızda, bu konutlarda yaklaşık 17 bin kişi ikamet etmektedir” diye konuştu.  

	 METİN AKYÜREK  
	  
