 
							
							
												
						 TÜRK Hava Kurumundaki yolsuzluk, rüşvet iddiaları üzerine başlatılan soruşturma tamamlandı. Savcılık, aralarında eski THK Başkanı Osman Yıldırım ve oğlu Emre Yıldırımın da bulunduğu 41 şüpheli hakkında dava açtı. İddianamede, Eurocopter isimli Fransız firmasından rüşvet karşılığı ambulans helikopter alınması için yapılan anlaşma bütün detayları anlatıldı. Şüphelilerin rüşvet paralarını aklamak için endüstriyel/madeni yağ aldıkları iddia edildi.    AZEMOĞLUNUN GERÇEK SAHİBİ    İddianamede, bir numaralı şüpheli Osman Yıldırıma, rüşvet alma, 3 kez zimmet, haksız mal edinme, suçtan kaynaklanan mal varlığı değerini aklama, görevi kötüye kullanma ve sahte belge düzenlenmek suretiyle Vergi Usul Kanuna Muhalefet suçlaması yöneltildi. Şüphelilerden Yıldırımın oğlu Emre Yıldırımın, Asay A.Şnin ortağı ve yöneticisi; Azemoğlu A.Şnin ise kayıtlarda görünmeyen gerçek sahibi olduğu anlatıldı. Emre Yıldırıma, rüşvet almaya iştirak, 2 kez zimmet, sahte belge düzenlemek suretiyle Vergi Usul Kanuna Muhalefet Suçtan Kaynaklanan Mal Varlığı değerlerini aklama suçlaması yapıldı. İddianame benzer suçlamalar yöneltilen Hakan Azemoğlunun da Emre Yıldırımın arkadaşı olduğu, kayıtlarda Azemoğlu A.Şnin sahibi göründüğü belirtildi.    AMBULANS HELİKOPTER   Şüphelilerin, Göksar adi ortaklığını 2013 yılından kurduktan sonra sağlık bakanlığı nın Türkiye genelinde ve gerektiğinde yurt dışında kullanmak üzere 17 adet ambulans helikopter kiralaması ihalesine katıldıkları ve ihaleyi kazandıkları anlatıldı. THK Derneği ve THK Havacılık Vakfı iştiraki olan şirketlerin de dahil olduğu Göksar Adi İş Ortaklığı kapsamında ihale konusu ambulans helikopterlerin Eurocopter isimli firmadan alınmasına karar verildiği belirtilen iddianamede, Ambulans helikopterlerin Eurocopter firmasından satın alınmasına doğrudan şüpheli Osmanı Yıldırım ve Faruk Volkan Yılmazer tarafından karar verildi. Şüpheliler Yıldırım ve Yılmazer ile Eurocopter firması adına hareket eden şüpheli Luis Alberti arasında Eurocopter firmasının tercih edilmesi karşılığında satış hasılatının yüzde 2.5 oranında komisyon ödenmesi konusunda anlaşmaya varıldı denildi.   AYRI BİR ŞİRKET KURULDU    Şüphelilerin, Eurocopter isimli firma ile söz konusu anlaşmayı yaptıktan sonra Emre Yıldırımın yakın arkadaşı Hakan Azemoğlu adına Azemoğlu Havacılık Eğitim Medya Gıda İnşaat A.Ş isimli bir firma kurdukları da iddia edilerek, Kurulan bu firmanın Eurocopter firmasıyla sözde danışmanlık hizmeti sözleşmesi imzalanması sağlanmıştır. Eurocopter firmasından Azemoğlu A.Ş firması hesabına söz de danışmanlık ücreti adı altında toplam 2 milyon 732 bin 921 TL rüşvet parası gönderilmiştir. Nitekim Hakan Azemoğlunun uluslararası çapta büyük bir firmaya danışmanlık yapma kapasitesi olmadığı tespit edilmiştir değerlendirilmesi yapıldı.  Azemoğlu A.Ş hesabına gelen rüşvet paralarının belli bir süre sonra Emre Yıldırımın ortağı ve yöneticisi olduğu Asay Savunma isimli şirkete danışmanlık hizmeti alındığı gerekçesiyle aktarıldığı savunulan iddianamede, Rüşvet paraları, Asay A.Şden eğitim ve danışmanlık hizmeti alınıyormuş gibi faturalandırılarak adı geçen şirkete aktarıldığı, Asay A.Şye aktarılan paraların bir kısmı (530 bin TL) şirket ortağı Ali Yavuz Karslıoğlu hesabına aktarıldığı, bir kısmıyla mal alınarak (endüstriyel/madeni yağ) bu şekilde rüşvet parası aklanmıştır denildi. 							
						
							
						
						
							