
	Bursa’da yaşayan Ayhan Denizci, büyük hayali olan dış ticarete ikinci el arabasını satarak başladı. Bugün dünyanın 42 ülkesine perde ihraç eden Denizci, evin odasında başladığı ticarete kendi showroom’unu açarak devam ediyor. 

	Başarı öyküsü olan hayatını anlatan Ayhan Denizci, “Bu açılan iş yerinin öyküsü bir evin odasında başladı. Bu işe başlarken arabamı satıp sermaye yaparak bu işe başladım. Bir evin odasında başlayan macera çeşitli firmaların yerlerinde kiracı olarak çalışmalar devam ediyor. En sonunda kendi iş yerimizi almanın gurur ve mutluluğunu yaşıyorum. Bu 9 yıllık bir süreç biz evin küçük bir odasından 3 ülkeye ihraçla başladığımız bu işimizde yeni açtığımız binamızda 42 ülkeye ihraç yapıyoruz. Ayrıca herkesin Çin’den aldığı malı biz Çin’e satıyoruz. Bunun mutluluğu apayrı bir şey ben askere gitmeden önce hep dış ticarete özeniyordum. Yurt dışına seyahat etmeyi özeniyordum. Askerden gelince bir muhasebecide o zamanın para birimiyle 10 milyon liraya işe başladım. Bendeki dış ticaret aşkı bitmeyince 10 milyon liraya çalıştığım muhasebecilik işini bırakıp 2 milyon 500 bin liraya dış ticaret işine girdim. Dış ticarette kendimi yetiştirip geliştirerek kendi ürünlerimin ticaretini yapmaya başladım. Benim hikayemi duyan birçok arkadaş arabalarını satmaya başlamış. Biz de arabamızı satıp tekstil işine girelim diye satıp bugünkü işimi kurduğum araba benim için asla vazgeçilmez. O arabayı bulup tekrar alıp ömür boyu hatıra olarak saklayacağım” dedi.  
