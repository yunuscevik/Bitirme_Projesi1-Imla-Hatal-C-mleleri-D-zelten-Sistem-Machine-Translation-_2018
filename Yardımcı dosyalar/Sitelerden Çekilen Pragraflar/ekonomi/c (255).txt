 
							
							
						
						
						 ABDli Chrysleri satın aldıktan sonra ismini Fiat-Chrysler Automobiles (FCA) olarak değiştiren İtalyan otomotiv devi Fiat, 5 yıllık kalkınma planında en büyük ve en önemli görevi Türkiye'de Koç Holding'le ortak olduğu Tofaşa verdi. Hürriyetin mayıs ayında 4 yılda 4 model başlığıyla ilk kez duyurup geçen hafta da Tarihi yatırıma çok az kaldı manşetiyle verdiği bu büyük görev bugün resmi olarak açıklandı. Tofaş, Bursada yeni Doblo ve daha önce açıklanan yeni sedan modele ek olarak 2 yeni model üretecek. Bu 4 model için toplamda 1.4 milyar dolarlık tarihi yatırım yapılacak.     TARİHİ YATIRIMA ÇOK AZ KALDI               7 YILDA 700 BİN ADET  1.4 milyar doların 880 milyon doları yeni Doblo ve yeni sedan modeli için, geri kalan 520 milyon doları ise 2 yeni model için harcanacak. İki yeni modelden 2016-2023 yılları arasında 700 bin  adet üretilecek.  Üretimine başlanan yeni Doblo dışında Bursada devreye girecek 3 yeni otomobil orta sınıfta yer alacak sedan, hatchback ve station wagon modellerden oluşacak. Sırasıyla 2015 ve 2016 yıllarında devreye girecek bu 3 model Fiatın orta sınıftaki yeni ailesi olacak. 2015 yılında üretimine başlanacak ve Lineanın yerini alacak kompakt sedan modeli iç pazar, 2016 yılında devreye girmesi planlanan yeni hatchback ve station wagon modelleri ise ağırlıklı olarak ihracata yönelik olarak Bursada üretilecek.     FOTO: Tofaş Yönetim Kurulu Başkanı Mustafa V. Koç ve FCA CEO'su Sergio Marchionne      TÜRKİYENİN EN BÜYÜK İŞİ BU HAFTA BİTTİ             Mustafa Koç: Türkiyenin geleceğine inanıyoruz   Ülkemizin geleceğine duyduğumuz inanç ve uzun vadeli bakış açısıyla, yatırımlarımıza hız kesmeden devam ediyoruz. Koç Topluluğu olarak birçok sektörde tarihimizin en büyük organik yatırım döneminden geçerken, küresel ölçekte Türk mühendisliğinin başarısını ortaya koyacak yeni bir yatırıma daha imza atmanın heyecanını yaşıyoruz. Yeni Doblo, Yeni Sedan otomobil ve şimdi de bu iki yeni modelle birlikte Tofaşın yatırım tutarı toplam 1,4 milyar dolara ulaşıyor. Türkiyeyi 2023 vizyonuna, yani dünyanın en büyük 10 ekonomisi arasına taşıyacak yapı taşlarından birinin sanayi gücümüzü geliştirmek olduğunu her fırsatta vurguluyoruz. Bu yeni otomobil yatırımlarımızın Tofaşın ihracatına da ivme kazandırırken, taşıdığı ihracat potansiyeliyle ülkemizin cari açığının azaltılmasına da pozitif katkı sağlayacağı inancındayım.    Açıklanmayan bir SUV kaldı    ASLINDA Tofaşa verilen bu büyük görevin ipuçları Fiat-Chrysler Automobiles (FCA) Grubunun mayıs ayında Amerikada yaptığı 5 yıllık kalkınma planı sunumunda verilmişti. FCA Grubu CEOsu Sergio Marchionne sunumunda 2014-2018 yılları arasını kapsayan planları kapsamında bünyesindeki tüm markaların çıkaracağı yeniliklerin takvimini paylaşmıştı. Yapılan sunumda Tofaşın önümüzdeki 4 yıl içinde 4 yeni modeli Bursada üreteceği bu modellerden ikisinin Bravo ve Lineanın yerine alacak kompakt modeller olacağı, 3üncü modelin ise yepyeni bir station wagon olarak devreye gireceği belirtilmişti. Stilodan sonra 2008den bu yana kompakt station wagon geliştirmeyen Fiat, Bursada buna da bir son verecek. Bu yatırımların hepsi dün Koç Grubu tarafından resmi olarak açıklandı. Mayısta söylenen ama dün resmi olarak açıklanmayan bir tek model kaldı o da Tofaş tarafından 2017de devreye girmesi planlanan yeni kompakt SUV modeli. Bu modelin de Bursada üretilen hafif ticari araç modeli Fiorinonun ikinci jenerasyonu üzerinde geliştirilceği belirtilmişti. Önümüzdeki dönemde bu modelin de resmi açıklamasının yapılması bekleniyor.   4 YILDA 4 MODEL           20 yıl sonra ağırlık otoda    FIATın 5 yıllık planı dahilinde Tofaşa biçtiği bu bol modelli yeni üretim rolü, tarihi öneme sahip. Açıklanan ve açıklanmayan modellerle birlikte Bursada üretilen model sayısı 6ya yükselecek ve yaklaşık 20 yılın ardından ilk kez üretimde ağırlığı otomobil alacak.      Yeni Doblo ABD ye gidiyor     TOFAŞ tarafından dün yapılan resim açıklamada yer alan 1.4 milyar doların 360 milyon dolarlık payını alan yeni Doblo, RAM markasıyla ilk kez Amerikaya ihraç edilecek. Böylece Tofaşın ABDye ilk ihracatı olacak. Tofaş CEOsu Kamil Başaran, aha önce yaptığı açıklamada ABDye 2021e kadar 175 bin adet Doblo ihracat etmeye planladıklarını belirtmişti. Başaran geçtiğimiz hafta ise, 2 hafta önce ABDde yaptığımız toplantıda yeni Doblodan da bahsedildi. Çok önem verildiği ve beğenildiği ortaya kondu. Dolayısıyla yeni Doblonun ihracat rakamları daha da artabilir diye konuştu.    
							
						
							
						
						
							