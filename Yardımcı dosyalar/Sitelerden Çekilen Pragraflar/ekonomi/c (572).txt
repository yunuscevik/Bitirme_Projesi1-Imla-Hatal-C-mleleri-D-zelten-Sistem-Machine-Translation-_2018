 RADİKAL -Nisan ayı cari açık rakamları açıklandı.Cari işlemler açığı nisan ayında, geçen yılın aynı ayına göre 1.52 milyar dolar azalarak 3.41 milyar dolara geriledi. Banka ve aracı 
                kurum 
               analistleri ortalama 3.0 milyar dolar açık bekliyordu. 
Nisan ayında 2.89 milyar dolarlık kaynağı belirsiz döviz girişi oldu ve böylece yılın ilk dört aylık dönemindeki kaynağı belirsiz döviz girişinin toplamı, 6.98 milyar dolara yükseldi. Cari açığın daha yüksek çıkmasını engelleyen önemli etkenlerden biri de 
                    altın 
                   ihracatı oldu. Geçen yıl Nisan ayındaki net 307 milyon dolarlık altın ithalatına karşılık, bu yılın aynı ayında 1.18 milyar dolarlık altın ihracatı yapıldı.Buna karşılık, kâr transferlerini içeren doğrudan 
                yatırım 
               giderlerinin 595 milyon dolar artarak 892 milyon dolara yükselmesi ise, cari açığın daha fazla düşmesini engelleyen en önemli unsur oldu.
                Merkez Bankası 
               verilerine göre, Nisan sonu itibarıyla oniki aylık cari işlemler açığı, geçen yılın aynı dönemindeki 45.78 milyar dolardan, 44.26 milyar dolara geriledi. Nisan ayında beklentileri aşan cari işlemler açığı, Ocak ayında 2.0 ve Şubat ayında da 3.2 milyar dolar, Mart ayında 4.96 milyar dolar düzeyindeydi. Doğrudan yatırımlar, portföy yatırımları ve faizlerden oluşan diğer yatırımlarda gerçekleşen toplam net çıkış, bir önceki yılın aynı ayına göre 706 milyon dolar artarak 1.48 milyar dolara çıktı. Ayrıca, doğrudan yatırımlardan kaynaklanan net yükümlülük artışı da,  bir önceki yılın aynı ayına göre 461 milyon doları azalarak 234 milyon doları tutarında gerçekleşti.Nisan'da portföy yatırımlarında 755 milyon dolar net artış oldu; yurtdışında yerleşik kişilerin hisse senedi piyasasında 652 milyon doları net alım, devlet iç borçlanma senetleri piyasasında ise 1.02 milyar dolar net satım yaptılar. 
 DHA   