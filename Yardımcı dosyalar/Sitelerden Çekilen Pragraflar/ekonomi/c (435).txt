
	Enerji Piyasası Düzenleme Kurumu (EPDK), bugün bazı gazetelerde 1 Temmuz’da hem elektriğe hem de doğal gaza zam yapacağına dair haberlere açıklık getirdi. EPDK’dan yapılan yazılı açıklamaya göre; elektriğe ve doğal gaza zam haberlerinin gerçeği yansıtmadığını bildirdi. Açıklamada, ilgili mevzuatta, görevli perakende satış şirketi tarafından temin edilecek enerjiye ilişkin bilgi ve belgeler ilgili perakende satış tarife döneminden önce EPDK’ya bildirildiğini, 2015 yılı üçüncü çeyreğinde (1 Temmuz- 30 Eylül) Türkiye genelinde faaliyet gösteren 21 görevli tedarik şirketi ve dağıtım şirketleri için geçerli olacak ulusal perakende satış fiyatlarına esas teşkil edecek veriler bahsi geçen şirketler tarafından Haziran ayı başı itibariyle EPDK’ya sunulduğunu belirtildi. 

	2015 yılı üçüncü çeyreğine ilişkin tarife çalışmaları halen devam etmekte olduğunu belirten kurum, yeni fiyatlar henüz belirlenmediği bildirildi. 

	EPDK açıklamanın devamında şu ifadelere yer verdi: “Doğal gaz piyasası toptan satış sektöründe hakim oyuncu konumunda bulunan BOTAŞ’ın toptan satış fiyatı 27/12/2007 tarihli ve 1439/2 sayılı Kurul Kararı ile serbest bırakılmıştır. Ayrıca, doğal gaz toptan satış fiyatları 2008 yılından bu yana eşit taraflar arasında ayrım yapılmaması ve şeffaflık ilkeleri dikkate alınarak taraflar arasında serbestçe belirlenmektedir”.  
