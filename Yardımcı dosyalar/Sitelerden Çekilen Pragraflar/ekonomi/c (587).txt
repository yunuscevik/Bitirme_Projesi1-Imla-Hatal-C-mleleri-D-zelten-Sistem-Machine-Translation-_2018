 RADİKAL -  Global Menkul Strateji Müdürü Gökhan Uskuay, "Seçimden koalisyon çıkması Merkez Bankası'nı rahatlattı" yorumunu yaptı. 
Merkez Bankası'ndan yapılan açıklamada, "Yakın dönemde gözlenen küresel ve yerel gelişmeler nedeniyle bankaların Merkez Bankası'ndan alabilecekleri bir hafta vadeli döviz depo faiz oranlarının 9 Haziran 2015 tarihinden itibaren 
                ABD 
               doları için yüzde 4.0 den yüzde 3.5 e, euro için yüzde 2.0 den yüzde 1.5 e indirilmesine karar verilmiştir" denildi. 
Açıklamanın ardından dolar 2.8080 liradan 2. 7616 liraya, euro da 3.1162 liradan 3.0978 liraya kadar geriledi. Liradaki gerilemenin ardından, güne yüzde 8.15 düşerek başlayan Borsa 
                    İstanbul 
                   Endeksi günü yüzde 5.05 düşüşle 77 bin 805 puandan kapattı. 
Seçimlerin ardından faiz de yükseldi. Geçen haftayı yüzde 9.90 faizle kapatan iki yıllık gösterge 16 Kasım 2016 itfalı tahvilin bileşik faizi yüzde 10.43 seviyesinden açıldıktan sonra spot piyasa kapanışında son işlemde yüzde 10.19 düzeyindeydi. 
" PİYASALAR BİR SÜRE SİYASETİ FİYATLAYACAK"  
DHA'nın sorularını yanıtlayan Global Menkul Strateji Müdürü Gökhan Uskuay, "Yerli yatırımcının normal tepkisini görüyoruz. Piyasalar 22 Mayıs'tan bu yana iki senaryo satın alıyordu" dedi ve şu değerlendirmeyi yaptı: 
  
"Biri Ak 
                Parti 
              'nin tek başına iktidar olması, başkanlık senaryoları ve anayasa değişikliğiydi; diğeri ise koalisyon. Bunlardan birisi gerçekleşti. Piyasalar normal tepkisini veriyor. Yerli endişelenmezse her şey normale döner. Önümüzde 45 günlük bir süre var bu süre içerisinde bir koalisyon hükümeti kurulur. Hükümet kurulana kadar bu tablo devam eder. Piyasalar bir süre siyaseti fiyatlandıracak. Seçimden koalisyon çıkması da Merkez Bankası'nı rahatlattı, üzerinde artık baskıcı bir durum olmayacak."  