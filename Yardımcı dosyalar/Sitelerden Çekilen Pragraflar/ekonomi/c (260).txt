 
							
							
						
						
						 YENİDEN yapılanan Fransız otomotiv devi PSA Grubunun  (Peugeot-Citroen) yeni Ortadoğu  ve Afrika Direktörü Jean-Christophe Quemard, Paris fuarında Türkiyeye ilişkin çok çarpıcı açıklamalar yaptı. Türkiyenin de dahil olduğu 55 ülkeden sorumlu olan Quemard, Öncelikli amacım 200 bin adet araç sattığımız bu bölgede 30 bin gerisinde olduğumuz Latin Amerikayı geçip Avrupa ve Çin den sonra 3üncü olmak dedi. Bunun için Türkiyenin en kritik pazarlardan bir tanesi olduğunun altını çizen Quemard, bölgede toplam satışların yüzde 85inin 9 ülkede gerçekleştiğini, bunlardan bir tanesinin de Türkiye olduğunu ifade etti.      PARİS OTOMOBİL FUARI'NDAN FOTOĞRAFLAR       IŞİD BİZİ ETKİLEMEZ  Ortadoğuda son dönemde yaşanan tansiyonla ilgili de sorularımızı yanıtlayan Quemard şunları söyledi: Türkiyenin sınırında yaşanan IŞİD krizi açıkçası bizi çok etkilemiyor. Çünkü o bölgelerde yani Türkiyede, Irakta ve Suriyede üretimimiz yok. Tabi ki yükselen tansiyonun düşmesi taraftarıyız ama bizi o bölgelerde üretimi olan markalar kadar düşündürmüyor. Şu an bunu düşünmesi gereken bizden çok Türkiyede ve riskli bölgelerde fabrikası olan markalar. Mesela Fransız rakibimiz.      İLK ADAYIMIZ FAS  2-3 yıl önce Türkiyede üretim Peugeotnun gündemindeydi. Küçük sedan bir araç üretmek istiyordunuz. Şimdi bu süreçte İyi ki üretim yapmamışız diyor musunuz? sorumuza ise Quemard, Böyle bir şey tabi ki diyemem. Ama şunu söylemekte fayda var. Eğer biz Ortadoğu ve Afrika bölgesinde 200 bin adetli rakamlardan ileride 1 milyon adetli rakamlara çıkarsak o zaman bu bölgede üretimi gündeme getirebiliriz. Aksi halde zor. Eğer böyle bir ortam oluşursa da tabi ki üretim yapacağımız adaylardan biri Türkiye olur. Ama unutulmamalı üretim için en önemli kriterler ülkenin gümrük şartları ve işçilik maliyetleri. Bugün İran da üretim yapmamızın sebebi ithalata yüzde 70 gümrük vergisi uyguluyorlar. Başka şansımız yok. İşçilik maliyetleri düşünüldüğünde ise ilk adayımız Türkiye değil Fas olur cevabını verdi.   Hedefi tutturamayan yöneticiyi değiştiririm   PEUGEOTnun ürün gamı olarak çok iyi bir noktaya geldiğini ve özellikle 308 modelinin sınıfının en iyisi olduğunu kaydeden Quemard, otomobil konusunda ne yazık ki belli konularda muhafazakar olan Almanlardan daha iyi araç yaptıklarını söyledi. Türkiyede satışların artmaması ve eski pazar paylarına ulaşmamaları için bir nedenlerinin olmadığını kaydeden Quemard, Model gamımız artık yeterli. Herşey var. Bu noktadan sonra kaybettiğimiz pazar payını hızla kazanmak istiyoruz. Kimsenin bahanesi yok. Bu şartlarda beklenen hedeflere ulaşılmazsa yönetimde değişiklikler olur. Bekleyip göreceğiz. Ama Türkiye bizim için çok kritik bir Pazar.    
							
						
							
						
						
							