 
							
                      	 UEA yayınladığı 2014 orta dönem doğalgaz piyasası raporunda, Çin 'deki hava kirliliğini azaltmak için ortaya konulan çözümün en büyük bölümünü doğalgazın oluşturacağı belirtildi.  Raporda, 2019 yılında Çin'in gaz talebinin iki katına çıkacağı öngörülürken bu durumun dünyanın geri kalan bölgelerinde gerçekleşecek olan büyüme oranlarındaki küçük düşüşleri dengeleyeceği ifade edildi.  Çin'in 2019'da ulaşım, elektrik ve sanayi sektöründe yüzde 90'ın üzerinde bir artışla, 315 milyar metreküp gaz tüketebileceği kaydedildi.  Doğalgaz ticaretinde çok daha etkin bir döneme giriyoruz diyen UEA İcra Direktörü Maria van der Hoeven, Asya-Pasifik bölgesi ve özellikle Çin'deki büyüyen sıvılaştırılmış doğalgaz talebinin Avustralya ve Kuzey Amerika'daki özel yatırımcılar tarafından karşılanacağını açıkladı.  2019'da küresel LNG ticaretinin yarısı Avustralya tarafından sağlanırken, Kuzey Amerika da yüzde 8'lik ticari paya sahip olacak.  Ayrıca raporda, Avustralya, Kanada ve ABD  gibi sıvılaştırılmış doğalgaz (LNG) ticaretinin önde gelen ülkelerinin 2019'a kadar ticaret miktarını yüzde 40 artırarak 450 milyar metreküplük gaz tüketeceği kaydedildi  Doğalgaz talebindeki artışla ilgili gelecek 5 yıla dair öngörülerin ve detaylı analizlerin yer aldığı raporda, doğalgazda küresel talebin tahmin edilen periyodun sonuna kadar her yıl yüzde 2.2 aratacağı öngörülüyor. Artış oranı geçen yıl 2.4 olarak tahmin edilmişti.  
						
							