 
							
							
												
						 Her yıl yüzde 100 büyüyen helal gıda pazarı, bu yıl DISCOVER EVENTS organizasyonu ile 22-25 Ekim 2015 tarihleri arasında, ICC (İstanbul Kongre Merkezi)de iş potansiyelini artıracak. G20den sonra Türkiyedeki en büyük ekonomi zirvesi olması planlanan fuar, Dünya Helal Konseyi'ni de Ekim ayında ülkemizde ağırlayacak. DISCOVER EVENTS Yönetim Kurulu Başkanı Yunus Ete, Helal Gıda pazarında denetimin şart olduğunu belirtirken, dünyada güvenilir sertifika verenlerin Dünya Helal Konseyi'ne akredite olmasının önemine değiniyor.    Helal gıda pazarı 860 milyar doların üzerinde   Gıdadan giyime ilaçtan turizme geniş bir sektörü barındıran helal pazarının dünyadaki büyüklüğünün 860 milyar Doları aştığını belirten DISCOVER EVENTS Yönetim Kurulu Başkanı Yunus Ete, 2 milyar Müslüman'ın yaşadığı dünyada hacmin önümüzdeki 10 yılda 2 trilyonu bulmasının beklendiğini ekliyor. Türkiye'de ortalama 15 milyar Dolara yaklaşan helal gıda pazarı, her yıl yüzde 100 büyüyor. Yunus Ete, iç pazarın bu yıl yaklaşık 30 milyar Doları bulacağını, ihracat tarafında ise hızlı büyüme yaşandığının altını çiziyor.   DISCOVER EVENTS Yönetim Kurulu Başkanı Yunus Ete; "Türkiye'de toplam gıda ihracatının yüzde 30'unu helal sertifikalı ürünler oluşturuyor. Gıda ihracatı her yıl yüzde 10 büyürken helal sertifikalı ürünlerin ihracatı yüzde 70 artıyor. Önümüzdeki 10 yıllık süreçte gıda ihracatında helal sertifikalı ürünlerin payının yüzde 70'i bulacağı öngörülüyor" diyor. Helal sertifikası alan şirketlerin satışlarının ikiye katlandığını belirten Ete, bu sebeple helal sertifikasının rant kapısını aralama riskine de dikkat çekiyor.   Sıkı denetim şart!  Helal sertifikalı ürünlerde rantın önüne geçmek için sertifikayı verenlerin de denetlenmesi gerektiğini vurgulayan DISCOVER EVENTS Yönetim Kurulu Başkanı Yunus Ete, "Bu amaçla Dünya Helal Konseyi kuruldu. Bu konsey sertifika veren tüm dernek, kurum ve kuruluşları denetliyor. Bunun için konseyin üyeliğe kabul onayı vermesi gerekiyor. Türkiye'de Dünya Helal Konseyine sadece GİMDES üye. diyerek sözlerine şöyle devam ediyor: Dünya Helal Konseyi'ni 22-25 Ekimde gerçekleştireceğimiz Helal Expo Fuarı'na getirmeye hazırlanıyoruz. Türkiyede helal gıda ihracatı hızla yükseliyor. Ancak Endonezya, Malezya gibi ülkeler sadece Dünya Helal Konseyi'ne akredite olmuş kurumların sertifikasını kabul ediyorlar. Bu nedenle zirve büyük önem arz ediyor."    							
						
							
						
						
							