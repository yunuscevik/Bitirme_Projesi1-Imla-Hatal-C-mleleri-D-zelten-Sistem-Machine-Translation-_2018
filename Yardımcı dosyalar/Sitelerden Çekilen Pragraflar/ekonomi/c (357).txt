

  
    
      
       
     
	İzmir Fırıncılar Odası Başkanı Fikri Sırtı, Manisa ’da geçtiğimiz günlerde ahırda üretilen ekmeklerin ele geçtiğini hatırlatarak, İzmir’de her gün 300 bin kaçak ekmeğin sokaklarda, kaldırımlarda, pazar yerlerinde, cami önlerinde satıldığını belirtti.  

	Sırtı, "Bu ekmeğin 60 bini Manisa Yunus Emre İlçesindeki bu ahırda üretilip İzmir’e getiriliyordu. Bu yakalanınca kente kaçak giren ekmek sayısı böylelikle 240 bine düştü.  

	Sağlıksız ortamda kalitesiz malzeme ile ekmek üretimine önüne geçmek için denetimler sıklıkla yapılmalı. Ekmeğin sokaklarda satışı yasak .  

	Mutlaka ekmek fırınından alınmalı" dedi. İzmir’de günlük 3 milyon ekmek tüketimi bulunduğunu hatırlatan Sırtı, "Unlu mamul satılan iş yerlerinin ekmek üretim  ya da başka yollardan temin ederek ekmek satışı yapması kanunen yasaktır .  

	Ekmek fırıncı esnafının işidir. Özellikle Buca  tarafında bu sıkıntılar yaşanıyor. Buca ilçesinde 28 ekmek fırınına karşı 65 unlu mamul satışı yapan iş yeri var. Yasaya göre unlu mamullerin ekmek satışı yapmamasına rağmen işyerleri mühürleri sökerek ekmek satışlarını sürdürüyor. Satışa devam edenler hakkında savcılığa suç  duyurusunda bulunacağız" dedi. 

	 Mustafa OĞUZ / DHA  
  
 
