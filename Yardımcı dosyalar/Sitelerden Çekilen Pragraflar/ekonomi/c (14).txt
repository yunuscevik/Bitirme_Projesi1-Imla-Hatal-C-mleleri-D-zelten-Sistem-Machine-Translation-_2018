 
							
							
												
						 Manisada yaşanan don olayları, ardından dolu zararı, üreticinin ardından tüketiciyi de kaygılandırıyor. Bağlarda riskin devam ettiğini söyleyen Manisa Ticaret Borsası Başkanı Sadık Özkasap, fiyatların bu yıl yükseleceğini belirterek, "Bu sene 24 Nisanda çok ciddi bir dolu yaşadık. Geçtiğimiz 15 gün içerisinde hem Sarıgöl hem de Gölmarmarada dolu nedeniyle ciddi manada zarar meydana geldi. Bizler yıllardan beridir Temmuz aylarında bir rekolte çalışması yapardık. Bu yıl kimi yerlerde yüzde 40, kimi yerlerde yüzde 80 zarar var. Bu nedenle rekolteyi belirlemek kolay değil. Üzüm fiyatlarında 24 Nisandan itibaren yükselme meydana geldi. 3 TLlik kuru üzüm fiyatı şu an 5 TL seviyelerine geldi. Yaş üzümde ise zaten yüzde 40 fiyat artışı yaşandı. Önümüzdeki sene içerisinde üzüm fiyatlarının düşük olmasını beklemek hayal olur. Türkiyedeki üretimin yüzde 95ini karşılayan Manisa bölgesinde üzümde büyük sıkıntı yaşanacak. Rekolte için yarı yarıya demek ne kadar doğru bilemeyiz. Ama son yılların en büyük düşüşünü alacağımız kesin" diye konuştu.      KINIK'TA DOLU BİNLERCE DÖNÜM TARIM ALANINI VURDU 
         "ÇUVALA GİRENE KADAR RİSKLİ"  Özkasap, bu sene Manisada ilkbahar yaşamadıklarını belirterek, domates ve biberde de ani iklim değişikliklerinin ciddi sıkıntılara neden olduğunu vurguladı. Özkasap, "Haziran bitecek, Manisada güneşi göremedik. Mahsul güneşle büyüyor. Üzüm çuvala girinceye kadar riski vardır. Çünkü üstü açıktır. Ne olacağı bilinmez. Türkiyede üzüm üretimi düştü. Başbakanımızın desteği ve Milli Eğitim Bakanlığı nın katkılarıyla birlikte üzümü tanıtmak, üzümde farkındalık yaratmak için bazı projeler başladı. 2015 yılının ilk altı ayında ihraç edilen ürünlerin ilk sırasında üzüm yer alıyor. Fiyatlar yurt dışını da etkileyecek" dedi.   							
						
							
						
						
							