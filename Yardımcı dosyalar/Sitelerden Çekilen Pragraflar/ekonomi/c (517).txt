 RADİKAL -  7 Haziran genel seçimlerinde hiçbir partinin tek başına hükümet kuracak çoğunluğu elde edememesinin etkisiyle 2,8097 ile tarihi zirvesini gören dolar/TL, yaklaşık bir hafta boyunca 2,76-2,73 bandında hareket etmişti. 
Yurt içinde koalisyon hükümetinin kurulmasına yönelik yapıcı söylemlerin artması, yurtdışında ise geçen hafta 
                ABD 
               merkez bankası'nın (Fed) faizleri değiştirmemesi, 
                Başkan 
               Janet Yellen'in güvercin açıklamaları ve ABD'de açıklanan verilerin beklentilerin altında gerçekleşmesi gibi nedenlerin etkisiyle dolar/TL 2,70'in altına gerileyerek haftayı 2,6950 seviyesinden tamamlamıştı. 
Geçen haftaki pozitif havanın 
                bugün 
               de devam etmesiyle aşağı yönlü hareketini sürdüren dolar/TL, 2,6615'in de altına gerileyerek seçim öncesine geri döndü. 
 Analistler, yurt dışında risk iştahının artmasıyla gelişmekte olan 
                ülke 
               varlıklarına karşı ilginin çoğaldığını belirterek, TL'nin diğer gelişmekte olan ülke para birimlerine göre daha iyimser tepki verdiğini ifade ediyor. 
Yurt içinde koalisyon görüşmelerinin olumlu sonuçlanması ve yurt dışından gelen pozitif atmosferin devam etmesi durumunda dolar/TL'nin 2,65'in altına inebileceğini öngören analistler, 2,70'in direnç konumunda takip edileceğini dile getiriyor. 
 SEÇİM SONRASI REKOR  
Dolar, seçimlerin hemen ardından baş gösteren belirsizliğin etkisiyle 2,80 seviyesini aşarak tarihi rekora imza atmıştı. 
   