
	ATV ekranlarında yayınlanacak mafya dizisi Kurtlar Vadisi’ne büyük ölçüde rakip olacak. Dizideki bir diğer sürpriz ise Kurtlar Vadisi’nin ilk bölümlerinden izleyicilerin aklına kazınan isim Oktay Kaynarca’nin baş rolünde oynaması. 

	'Eşkıya Dünyaya Hükümdar Olmaz'ın baş rollerinde Deniz Çakır ve Oktay Kaynarca bulunuyor. Eylül ayında ekranlara gelecek dizinin senaryosu Raci Şaşmaz ve Bahadır Özdener tarafından yazılırken Onur Tan yönetiyor. 

	'Eşkıya Dünyaya Hükümdar Olmaz'ın konusu şöyle: Çocuk yaşta girdiği yeraltı dünyasının tepesine doğru tırmanan 'Hızır Çakırbeyli'; sözüne güvenilir, güçlü bir adamken devletin radarına takılır. Devlet, bazı gayrımeşru faaliyetleri kontrol etmek için onu seçmiştir. Bu teklif, 'Hızır' için iki tarafı keskin bir bıçaktır. Kabul etmesi halinde mafya ailesine ihanet etmiş olacaktır, reddederse ebediyen mahkumiyetle yüzleşecektir. Bu teklif gizli kalmaz. Büyük patron 'Ünal Kaplan', 'Hızır'ın etrafını ihanetle örülü bir ağla çevirir. 'Hızır'ın özel hayatı da dalgalıdır. Eşi 'Meryem', 'Hızır'ın aşık olduğu mimar 'Nazlı'nın hamile olduğunu öğrenir ve bu çocuğun doğmasına asla izin vermeyecektir. 
	  

	 
