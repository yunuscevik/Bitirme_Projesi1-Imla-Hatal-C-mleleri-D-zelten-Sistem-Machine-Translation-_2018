
	İstanbul Aydın Üniversitesi, geleneksel Bahar Festivali'ni bu yıl 14-15-16 Mayıs tarihleri arasında İstanbul Aydın Üniversitesi Florya Yerleşkesi'nde gerçekleştirdi. Öğrencilerin heyecanla beklediği büyük organizasyona üç gün boyunca yoğun katılım oldu. Günün erken saatlerinde konser alanını dolduran gençler çeşitli etkinlikler gerçekleştirerek konser saatini beklediler. Festival alanında üniversitenin uluslararası öğrencileri International Day etkinliğinde kendi ülkelerine ait yöresel ürünler ve süs eşyalarını tanıtırken, şenlik alanındakilere renkli anlar yaşattılar. 

	Karmate ile başlayan konserin ardından Best FM Dj’yi Volkan Kurtmen’in sahnesiyle coşkulu anlar yaşayan öğrenciler, Göksel’in de sahne almasıyla müzik ziyafetine doydu.  

	Ünlü rock yıldızı Şebnem Ferah, festivalin üçüncü gününde sahne aldı. Öğrencilerin yoğun ilgisi ile karşılanan Şebnem Ferah eski ve yeni şarkılarıyla izleyenlere unutulmaz anlar yaşattı. Şebnem Ferah, muhteşem kareografisi, sahne performansı ve orkestrasıyla Türk Rock Müziği’nin dev ismi olduğunu bir kez daha kanıtladı. 
	  
