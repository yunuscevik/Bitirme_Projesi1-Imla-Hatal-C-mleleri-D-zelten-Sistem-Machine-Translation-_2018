 							
							
							
													
                      	Ömrüne Sığmayan Adam: Aziz Nesin 1915-2015 başlıklı sergi, Aziz Nesini edebiyatı, mizahı, hayat görüşü, politik duruşu ve geleceğe bıraktıkları açısından daha yakından tanıtmak amacıyla düzenleniyor. Nesin Vakfı tarafından organize edilen sergi, vakfın arşivlerini paylaşıma açarak günümüz Türkiyesinde Aziz Nesini oluşturduğu ve yaşattığı değerlerle, objektif bir bakış açısıyla ele alıyor.      100 YILLIK ARŞİV  Yaşamını Viyanada sürdüren küratör Işın Önolun yapımcılığını üstlendiği serginin arşiv çalışmaları Aziz Nesinin kişisel arşivi üzerinde çalışarak yeni kitaplar yayımlayan ve hemen hepsi eski yazıyla tutulmuş taslak ve notlarını Latin harflerine aktaran Esin Pervane ve Salih Bora tarafından yürütüldü. İçeriği Ali Nesin ve Vakıf yöneticisi Süleyman Cihangiroğlu başta olmak üzere Nesin Vakfı danışmanlığında sürdürüldü. Sergide yazarın yüzbinlerce dokümandan oluşan kişisel arşivinden bir seçki, elyazması notları, eşyaları, biriktirdikleri, aldığı ulusal ve uluslararası ödüller ve kitaplarının yanı sıra, yaşamı üzerine video  röportajlar ve belgeseller de yer alacak. Aziz Nesinin 100 yıllık arşivi, 16 Temmuz tarihine kadar Tütün Deposunda ziyarete açık kalacak. Adres: Lüleci Hendek Cad. No.12 Tophane, İstanbul .    						
						
							
												
