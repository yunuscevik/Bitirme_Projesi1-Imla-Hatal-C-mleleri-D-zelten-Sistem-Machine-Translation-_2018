
	Amasya’dan sonra Tokat’ta seçim çalışmaları kapsamında ziyaretlerde bulunan Bakan Yıldız, ilk olarak Turhal ilçesinde düzenlenen programa katıldı. Seçim Koordinasyonu Merkezi önünde vatandaşların sevgi gösterileri arasında karşılanan Bakan Yıldız, konuşma yaptı. Seçimler öncesinde vaatlerin bol olduğunu ifade eden Bakan Yıldız, “Pazar yerine çevirdiler. Birbiri ardına hiçbir tabana sığmayan, hiçbir zemini olmayan yalnızca oturdukları koltuklardan laflarını söyleyenler oldu. Bakın bu seçim ciddi bir iştir. Hükümet etmek ciddi bir iştir. Devleti yönetmek ciddi bir iştir. Öyle esprilerle şakalarla bu iş yapılmaz. Ne yapayım o zaman söylemiştim demeyle olmaz. Sırtında yumurta küfesi olmayanların yalnızca oturdukları sandalyeye dayanarak bu işler söylenemez” diye konuştu. 

	 “VATANDAŞI İYİ ANLADIĞINI İDDİA EDENLER CHP’NİN SEÇİM KAMPANYASI ARABASINDA BİRA TAŞIYORLAR”  
	“Biz sonuçtan mesul değiliz, biz niyet ve gayretlerimizden sorumluyuz” diyen Bakan Yıldız, “Bugün vatandaşı iyi anladığını iddia edenler CHP’nin seçim kampanyası arabasında bira taşıyorlar. Değerli kardeşlerim samimi olmak lazım. 'Biz imam hatipleri kapatmayacağız' diyorlar, e bide kapatsaydınız bari. Şimdiye kadar Türkiye’nin normalleşmesi ile alakalı başörtülü kardeşlerim kuran okudukları imam hatip lisesine, ilahiyat fakültelerine başörtülü gidemiyorlardı. Onlar dedelerimizin, babalarımızın zamanında değil 28 Şubatta yani 15 yıl öncesinde oluyordu. Biz özgürlükten yana olduğumuzu söyledik, başı açık kardeşimizde başımızın üstünde başı örtülü kardeşimizde başımızın üstünde” ifadelerini kullandı. 

	 “VATANDAŞIMIZ NE OY VERDİ BAŞIMIZIN ÜSTÜNE KOYACAĞIZ VE SAYGIYLA KARŞILAŞACAĞIZ”  
	Vatandaşın vereceği oya saygı duyacaklarını ifade eden Bakan Yıldız, “Biz seçimde şaibe olacak diye 1,5 ay öncesinden haber veren iktidar değiliz. Biz böyle bir yapıyı tasvip etmiyoruz. Nereden biliyorsun şaibe olacağını. Yoksa arkasına sığınmak istediğiniz çınarlar, çimenlerden sonra artık bir seçim mi var. Bunların arkasına sığınmamak lazım. Açıkça dürüstçe gideceğiz sandığa vatandaşımız ne oy verdi başımızın üstüne koyacağız ve saygıyla karşılaşacağız” şeklinde konuştu. 
	Bakan Yıldız, konuşmasının arından partililerin yoğun ilgisi karşısında makam aracına güçlükle ilerleyebildi. Bakan Yıldız, Zile ilçesine hareket etti.  
