
	Kayseri'den yaygın medyaya bir dokunuş, bir bakış açısı olduklarını ifade eden İletişim Evi Dergisi Genel Yayın Yönetmeni Süleyman Yaşar, "Anadolu'dan Bâb-ı Âli'nin fotoğrafı çekmeye çalıştık. Yaygın medyadan mesleğinin en iyilerini, basın-yayınla ilgili bilinmeyenleri ve değerli tespitleri bir araya getirerek İletişim Evi Dergisi'ni çıkarmanın gururunu yaşıyoruz. Bizim hazırlarken keyif aldığımız bir çalışma oldu, umarım okuyucularında ilgiyle okuduğu bir yayın organı olarak, masalarda, kitaplıklarda yerimizi alırız.” diye konuştu. 
	Medyanın öneminden yola çıkarak alternatif bir yayın organı olmak istediklerini belirten Süleyman Yaşar, " Medyanın toplum ve devlet işleyişi üzerinde etkileri olduğu aşikardır. Bu ülke 28 Şubat Süreci'nde medya-asker işbirliği ile düpedüz bir darbeye tanık olmuştuk. Bu nedenle biz medyada çalışanların vicdanlarını önemsiyoruz. Alternatif bir yayın organı olarak, mesleki duruşuyla güven veren şahsiyetleri dergimizde buluşmuşturmaya çabalıyoruz." ifadelerini kullandı.  
