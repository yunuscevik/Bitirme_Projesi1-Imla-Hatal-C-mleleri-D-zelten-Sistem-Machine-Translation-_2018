
	Büyükşehir Belediyesi’nin Uluslararası Fuar Merkezi’nde yedincisini düzenlediği Kocaeli Kitap Fuarı, adeta yazarlar geçidi gibi. Okurlarıyla buluşan yazarlarından biri de fuarın onur konuğu, edebiyat dünyasının yedi güzel adamından biri olan edebiyatçı-yazar Nuri Pakdil’di. Ünlü edebiyatçı, okurlarıyla “Yedi Güzel Adam” üzerine söyleşi gerçekleştirdi. 

	Yazar Pakdil’in söyleşisi öncesinde biyografisi kısa bir tanıtım filmiyle sunuldu. Kocaeli Kitap Fuarı’ndan övgüyle bahseden Pakdil, “Bu fuara onur konuğu olarak çağrılmaktan büyük mutluluk duydum. Başka Büyükşehir Belediye Başkanı İbrahim Karaosmanoğlu’na ve tüm emeği geçenlere çok teşekkür ediyorum” dedi. 

	Pakdil, konuşmasının devamında okurlarından başka üstad Necip Fazıl Kısakürek olmak üzere Yedi Güzel Adam’ın hayatta olmayan isimleri için de Fatiha okumalarını istedi. 1923 yılında yabancılaştırma girişimleriyle halkın kimliğinden koparılmaya çalışıldığını kaydeden Pakdil, “Yedi Güzel Adam’ın nasıl oluştuğunu da şu sözlerle özetledi. “Erdem Beyazıt, Akif İnan, Cahit Zarifoğlu, Rasim Özdenören, Alaatttin Özdenören, Hasan Seyit Hasanoğlu ve ben Yedi Güzel Adam’ı oluşturduk. Ben bu güzel adamlarla Maraş Lisesi’nde tanıştım. 

	Aramızda para konuşmazdık. Birimizin parası hepimizin parası, birimizin sıkıntısı hepimizin sıkıntısıydı. Yedi Güzel Adam olarak anılan bizler, ülkemize edebiyatla gelen yabancılaşmanın yine edebiyatla atılacağına inanıyorduk. Bu yüzden de edebiyat dergisini çıkarmaya karar verdik.” 

	Ünlü edebiyatçı, fikir adamı Pakdil, Türkiye’nin Ortadoğu için tartışılmaz önemde bir işlevi olduğunu vurguladı. Pakdil, “Ben gençlerimize umutla bakıyorum. Tarihsel sorumluluğa muhatap olan gençlerimiz çok okumalı. Karanlıksız bir Türkiye için okumalıyız”diye konuştu. Pakdil sözlerini “Yaşasın yeryüzündeki inananların birlikteliği, yaşasın yüce İslam ideolojisi” diye konuştu. 

	Fuar ziyaretçilerinin gezebilmesi için Yahya Kaptan Konferans Salonu’nun girişinde Nuri Pakdil fotoğraf sergisi açıldı. Burada Pakdil’in fotoğraflarının yanı sıra kitapları, yayınları ve edebi sözleri yer alıyor. Sergi, fuar süresince açık kalacak.  
