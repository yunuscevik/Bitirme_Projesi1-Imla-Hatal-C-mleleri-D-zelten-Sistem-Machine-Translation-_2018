 							
							
							
													
                      	  Öncelikle sana Uzay mı yoksa Kanat mı demeliyim?   - Üniversiteye kadar Kanatı kullandım. Hatta Uzay ismine yabancılaşmıştım.   Neden Uzaya mesafelisin? Babanın adı olduğu için mi?  - Öyle bir şey yok. Ailem Kanat dedi ben de onu benimsedim. Ama artık Uzay daha karizmatik geliyor. Bazen kızlara soruyorum; hepsi Uzay ismini seçiyor. Ben de bu Uzayda bir bereket var diye düşünüyorum.    Anne ve baban bir dönemin asi çocukları. Onların çılgın yaşamı sende ne kadar var?  - Ben düşünmeden risk almıyorum. Ama adrenalinden hoşlanıyorum. Bolca ekstrem spor  yaptım. Hız da seviyorum.    Baban geçirdiği motor kazasında hayatını kaybetti. Bu, sürate karşı mesafeli yapmıyor mu?  - Hafif de olsa çekiniyorum. Ama Sakınan göze çöp batar derler. Zaten ben motosiklet değil araba  kullanmayı seviyorum.      Seni tanımayan birine kendini nasıl anlatırsın?  - Kararlı ve ciddi... İnsanlar iltifat olarak Yaşından beklenmeyecek olgunluktasın diyor. Oysa ben daha rahat biri olmayı dilerdim.   Bu ciddiyetin sebebi ne?  - Yaşam!    Şöhretli bir ailen var. Henüz 20 yaşındasın. Ne çekmiş olabilirsin?   - İnsanların beklediği kadar kolay ve rahat bir hayatım olmadı. Bu zamana kadar hep kendi ayaklarım üzerinde durmak zorunda kaldım.    Maddi sıkıntılar mı vardı?   - Hayır. Ben gerçek hayat nedir onu anlamak istedim. Bu yüzden erken yaşta çalışmaya başladım. Fethiye ve Antalya  gibi şehirlerde birkaç otelde yazları animasyon yaptım.     1994te baban hayatını kaybettiğinde henüz dünyaya gelmemiştin... Onun ünlü bir adam olduğunu kaç yaşında anladın?  - Herhalde 5-6 yaşımdaydım. Ama kimse beni karşısına alıp Evladım senin baban şuydu falan demedi. Arkadaşları ve annemden duyduklarımla onu tanımaya çalıştım.    Kafanda nasıl bir Uzay Heparı var?  - Havalı ve karizmatik... Özellikle kadın arkadaşlarından: Baban çok yakışıklı adamdı gibi şeyler duyuyorum. O zaman Vay be! diyorum.    Ona dair neleri merak ediyorsun?  - Sosyal olarak nasıl bir adam olduğunu. Onunla bir gün geçirmeyi çok isterdim.    Peki şimdi karşılaşsan ona ne söylersin?  - Oğlun olmaktan gurur duyuyorum.   En çok hangi şarkısını seviyorsun?  - Hepsinin yeri ayrı. Ama Medceziri çok seviyorum.   İNSANLAR ÇOK ÖNYARGILI          Nasıl bir evde büyüdün?  - Annem ve anneannemle büyüdüm. Hâlâ da birlikte yaşıyoruz. Gayet mütevazı bir ev ve hayat.    Zeynep Tunuslu nasıl bir anne?  - Yanında eşi olmadan beni büyüttü. Hayatı boyunca kendi parasını kazanmış olduğu için gerektiğinde sert, gerektiğinde sevecendi.    Ünlü bir ailenin çocuğu olmak hayata nasıl yansıdı?   - İnsanların önyargıları oluyor. Rahat büyüdüğünü düşünüyorlar. Beklenti artıyor. Bu da baskı yaratıyor. Dezavantajlarından birini yeni yaşadım. Ata biniyordum. Sonra bir etkinliğe gidecektim ama geç kaldım. Üzerimi değiştirmeye vaktim yoktu ve at bindiğim pantolonla gittim. Magazinciler fotoğraflarımı çekti. Açıklama yaptım ama yine de gazetelerde İdo ve Engincana rakip oldu gibi haberler çıktı.    SEZEN AKSUYA KIRGIN DEĞİLİM         Uzay Heparı dendiğinde akla Sezen Aksu geliyor. Aksu ile konuşuyor musunuz?  - Hayır.    Neden?   - Sadece denk gelmedik.   Kırgın mısın?  - Değilim. Dediğim gibi hiç aynı ortamda bulunmadık. Bulunsak iyi anlaşacağımıza eminim.   Babanın ve annenin özel hayatlarında yaşadığı ilişkilere dair kızgınlıkların var mı?  - Hayır, kimsenin özel hayatını yargılamıyorum.    Ama Yıldız Tilbenin babanızla birlikte olduğunu açıklaması üzerine Babamın zevki bozukmuş demiştiniz...  - 16 yaşımda sert ve yanlış yorumlar yapmışım. Yıldız Tilbeyle tanışmadım. Ona da kırgın değilim!   TATLI KIZLARI BEĞENİRİM           Çapkın mısın?  - Çapkınlık zor iş.    Nedir zorlukları?  - E bir sürü becerin olması lazım. Ben şimdilik işleri oluruna bırakıyorum.    Sevgilin var mı?  -Hayır yok.    İlk aşk kaç yaşındaydı?  - Aşk büyük kelime. Hayatıma çok fazla kız girmedi. Biraz seçiciyim. Sadece birkaç yaz önce bir kere âşık oldum.   Kriterler neler?  - Güzel veya seksi olması yerine şeytan tüyü olması önemli. Sevecen ve kibar olmalı. Tatlı kızları beğenirim. Bir gün öyle çok tatlı bir kız gelecek ve tatlılığını kullanarak her şeyimi benden alacak diye korkuyorum.    Yaş sınırı var mı?  -O ne ya! Evlilik programı gibi oldu.    Annen ilişkilerini bilir mi?  -Ona her şeyi anlatıyorum. Kızlar hakkında da tüyoları ondan alıyorum.    						
						
							
												
