 							
							
							
													
                      	  HEDEF KOY   Albümümü yaptım; âlem zaten dijital olmuş ben de internetten yürürüm demek yetmiyor. Dijital albümün başarılı olması için özellikle iTunes, Spotify, Deezer, TTnet Müzik ve Turkcell Müzik gibi şarkı dinleme ve indirme mecralarında bulunması gerekiyor.   DAĞITIMCIYI UNUTMA   Türkiyede başarılı olmak lazım diyorsan; Orchard, Believe ya da Eğlence Fabrikası gibi büyük dijital dağıtımcılardan biriyle anlaşman şart. Özellikle de Türkçe müziğin kalbinin attığı mecralarda bulunur olmak için... Global kelimesinin büyüsüne kapılıp Türkçe müzik anlaşmaları olmayan bir yapıyla çalışırsan şimdiden geçmiş olsun.   ÖNCE YAPIMCIYLA ANLAŞ   Dijital dağıtımcılar sadece kurumsal müzik şirketleri ile çalıştığından senin de onlardan biriyle sözleşme yapman önkoşul.   SÖZLEŞMEYE DİKKAT ET   Albümün dijital haklarını müzik şirketine devrederken dikkat etmen gereken şu: Haklarının yüzde kaçını, ne kadar süreyle ve hangi alanlarda kullanılmak üzere devrediyorsun? Aksi takdirde albümünle erken vedalaşmak durumunda kalabilirsin.   HAKKININ PEŞİNE DÜŞ   Bir dönem MÜ-YAP, üyesi yapımcılar adına tüm dijital gelirleri topluyordu. Bugünse birkaç büyük müzik şirketi irili ufaklı onlarca şirketin haklarını temsil ediyor ve bol sıfırlı gelirler elde ediyor. Ama müzisyen olarak dijitalden pek bir şey kazanamayacaksın. Yine de hem meslek birliği üyesi olarak hem de sözleşme yaparken hakkının peşine düş... Eninde sonunda, gün ola devran döne...    BOL BOL KONSER VER   Fiziksel albümler satmıyor, dijital gelirden payına pek bir şey düşmüyor. O halde yapman gereken konsere odaklanmak. Hem online, hem eski usul ne kadar konser verebilirsen o kadar iyi...   TWITTERDA KENDİN OL   Bol bol konser vermenin en kestirme yolu sosyal medyanın gücünü verimli kullanıp dijital bir hayran kitlesine sahip olmak. Bunun için takipçi satın almak yerine sosyal medyada kendin olmaya, kitlenle direkt iletişim kurmaya çalış. Dijital ortamda kitle hem konser organizatörlerinin hem de sponsor adaylarının ilgisini çeker.    YOUTUBEDA İÇERİK ÜRET   YouTube da paylaştığın videoları çoğalt. Klip dışında özel içerikler üretmek tıklanmayı arttırır. Bir kanal sahibi olman ve abone sayını arttırman da lazım. YouTubeun Türkiyeye özel anlaşmalarını tamamladığını; yaratacağın trafiğinse dijital gelirlerine direkt dahil olacağını sakın unutma...    						
						
							
												
