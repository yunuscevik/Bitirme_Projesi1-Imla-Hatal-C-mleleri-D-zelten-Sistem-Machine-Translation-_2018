
	Kitapta, Tekin’in Türk siyasal geleneğinde kuvvetler ayrılığının algılanma ve uygulama biçimine ilişkin analizleri önemli bir yer tutuyor. Tekin, kitabında özellikle Türkiye’nin evrensel kriterler ışığında kendi hükümet sistemini üretebilecek köklü bir geleneğine ve birikime sahip olduğunu ortaya koyuyor. 

	Mevcut düzenin bu geleneğin doğal bir sonucu olmadığını hatta bu birikimle çeliştiğini savunan Tekin, Türkiye'nin geleceğini inşa etmek için nasıl bir model üretebileceğini tartışıyor. Çözüm olarak kendi kültür ve geleneğimize en uygun yapının tek başlı ve yasamadan kesinlikle bağımsız bir hükümet sistemi formülü olduğunu söylüyor. Türkiye’nin binlerce yıllık bir siyasal geleneğin hakkını veren bir özgüvenle, evrensel kriterler ışığında kendi hükümet sistemini üretebileceğini iddia ediyor. 

	Kesit Yayınlarının Sosyal Bilimler literatürüne kazandırdığı kitaplar, sosyal bilimlerin bütün dallarından alanında yetkin akademisyenlere olduğu kadar, lisans ve lisansüstü öğrencilerine, entelektüel okumalara ve genel okuyucuya da hitap ediyor. 
	  
