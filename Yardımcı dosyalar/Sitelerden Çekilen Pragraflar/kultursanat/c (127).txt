
	Küçükçekmece Belediyesi kültür-sanat etkinlikleri kapsamında gerçekleşen Bekir Ünlüataer konserinde, ünlü besteci ve müzisyen Münir Nurettin Selçuk anıldı. Halkalı Kültür ve Sanat Merkezi’nde geniş bir katılımla gerçekleşen konserde, Türk Halk Müziği sanatçısı Bekir Ünlüataer Türk Müziği’nin en güzel eserlerini Münir Nurettin Selçuk için seslendirdi. 

	 TEMEL BAŞKAN’A TEŞEKKÜRLER  
	Küçükçekmecelilerin Türk müziğine doyduğu gecede, Münir Nurettin Selçuk eserleri okumaktan dolayı mutluluk duyduğunu dile getiren Bekir Ünlüataer, Küçükçekmece Belediye Başkanı Temel Karadeniz’e teşekkür etti. 

	 KÜÇÜKÇEKMECELİ'LERDEN BÜYÜK ALKIŞ  
	Yaklaşık bir buçuk saat süren konserde, Rast makamından Mahur makamına pek çok sevilen Türk sanat müziği eseri icra eden Bekir Ünlüataer ve orkestrası Küçükçekmeceli vatandaşlardan büyük alkış aldı. Program sonunda ise Küçükçekmece Belediyesi Kültür Müdürü Salih Çevik, Ünlüataer’e teşekkür ederek çiçek takdim etti.  
