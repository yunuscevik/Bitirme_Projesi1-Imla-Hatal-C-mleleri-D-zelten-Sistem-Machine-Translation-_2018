
	Ortaköy, Feriye Sineması’nda gösterilen Ermeni Belgeleriyle 1915 Belgeseli’ne Genelkurmay eski Başkanı İlker Başbuğ ile Bedrettin Dalan da katıldı. Belgesel gösterimi öncesi konuşma yapan Bedrettin Dalan, “Size Tanrı’nın önünde yemin ederim ki Türkiye’nin bir kabahati Ermeni meselesinde yoktur. Öylesine yoktur ki bir Ermeni vatandaşımız Taksim Meydanı’nda kendini yakabiliyor” şeklinde konuştu. 

	Sinemanın kokteyline katılan eski Genelkurmay Başkanı İlker Başbuğ ise, “1915 Ermeni belgelerine dayanan 1915 belgeseli bugüne kadar Türkiye’de yapılan en güzel tam bir profesyonel iş yapılmış. Oyuncuların konu anlatımı açısından bence bu konuda bugüne kadar yapılan belgesellerin en iyisi” dedi. 
