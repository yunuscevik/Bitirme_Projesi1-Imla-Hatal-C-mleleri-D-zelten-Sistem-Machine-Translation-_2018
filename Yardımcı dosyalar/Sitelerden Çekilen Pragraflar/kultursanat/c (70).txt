
	Akşehir Belediyesi Kültür ve Sosyal İşler Müdürlüğü tarafından organize edilen ‘Çileli Şiirler’ isimli programda Eğitimci-Şair Özgür Çoban tarafından şiir dinletisi sunuldu. Akşehir Kültür Merkezi’ndeki programa Akşehir Belediye Başkanı Salih Akkaya, AK Parti Akşehir İlçe Başkanı A. Bahadır Örs, belediye meclis üyeleri, bazı kurum ve daire müdürleri, öğretmenler ve öğrenciler katıldı. Akşehir Nasreddin Hoca Huzurevi Müdürü Fahri Çavdar ile huzurevi sakinlerinin de katıldığı etkinlikte bir huzurevi sakininin temsili Nasreddin Hoca olması da büyük ilgi çekti. Programda Şair Özgür Çoban, 5 kişilik orkestrası eşliğinde Necip Fazıl Kısakürek ve kendi şiirlerinden oluşan bir dinleti sundu. Etkinlikte keyifli dakikalar geçiren izleyiciler zaman zaman şiirlere de eşlik ettiler. Program sonunda Şair Özgür Çoban’a Akşehir Belediye Başkanı Salih Akkaya tarafından Nasreddin Hoca’nın tersine çalışan saati armağan edildi.  
