
	Eser; 8-9 Haziran 2015, Pazartesi ve Salı akşamı, İstanbul Devlet Opera ve Balesi tarafından, İstanbul Arkeoloji Müzeleri Bahçesi’nde sahnelenecek. Türk-Osmanlı kültür ve sanatından etkilenilerek 16. yüzyılda Batı Avrupa’da ortaya çıkan Turquerie akımının örneklerinden biri olan veMozart’ın Mehter Marşı ritimlerinden etkilenerek bestelediği eseri Yekta Kara sahneye koyuyor. Osmanlı hoşgörüsünü konu alan “Saraydan Kız Kaçırma” operası, bağışlayıcı ve merhametli Selim Paşa’ nınKonstanze’ ye olan karşılıksız aşkını en güzel nağmelerle anlatacak. 

	“Yusuf İle Züleyha” operası İstanbul Devlet Opera ve Balesi’nin ikinci yapımı olarak festivalde yerini alacak. Bestesi Okan Demiriş’ e, librettosu Nezihe Araz’a ait eser; 11-12 Haziran 2015, Perşembe ve Cuma akşamları, Kadıköy Süreyya Opera Sahnesi’nde sahnelenecek. Yusuf’un acı dolu yaşamı ile Züleyha’nın Yusuf’a olan sevgisini konu alan eseri Aytaç Manizade sahneye koydu. 

	6. Uluslararası İstanbul Opera Festivali’nde programın üçüncü eseri, bestesi Charles Gounod’ya ait, ünlü İngiliz oyun yazarı William Shaekpeare’in aynı adlı eseri “Romeo ile Jülyet” olacak. İlk kez 6. Uluslararası İstanbul Opera Festivali’ne katılan Mersin Devlet Opera ve Balesi tarafından Kenan Korbek’in rejisiyle sahnelenecek tüm zamanların bu en ünlü romantik aşk hikayesi, 13 Haziran 2015 Cumartesi akşamı Haliç Kongre Merkezinde sunulacak. 

	 FESTİVAL GALA KONSERİ İLE SON BULACAK  

	18 Haziran 2015, Perşembe akşamı, büyülü bir “Gala Konseri ile son bulacak. 6. Uluslararası İstanbul Opera Festivali, Lütfi Kırdar Kongre ve Sergi Sarayı’nda gerçekleşecek. İstanbul Devlet Opera ve Balesi Orkestrası’nı şef Raoul Grüneıs yönetecek. Solistler Murat Karahan, Ünüşan Kuloğlu, Catherine Foster, Michelle Breedt. Programda,Wagner, Verdi, Puccini ve Dvorak gibi bestecilerden sevilen bölümler yer alacak. 

	Festivalin biletleri Biletiva, Kadıköy Süreyya Opera Sahnesi, Beşiktaş Fulya Sanat gişelerinden ve temsil günleri salonlardan satılacaktır. Bilet fiyatları 30 TL - 140 TL arasında değişmekte. 
	  
