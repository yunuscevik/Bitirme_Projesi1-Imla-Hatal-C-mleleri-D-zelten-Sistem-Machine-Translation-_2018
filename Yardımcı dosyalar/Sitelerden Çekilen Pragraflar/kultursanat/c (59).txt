
	Şair ve yazar Cengizhan Orakçı’nın takdimini yaptığı sohbet toplantısında Kurtulmuş, şiire nasıl başladığını şöyle anlattı: “Okullar arası yarışma için yazdığım bir okul şiirinin dereceye girmesiyle üst dönemden şair Mustafa Özçelik’le tanıştık.” 

	Şiir yazanların nesirle de uğraşması gerektiğini ifade eden Şâkir Kurtulmuş, “Önce şiir ahlâkına sahip olmak lâzım. Şiir bizi terbiye etmelidir” dedi. Şiirin ‘ruh terbiyesi’ olduğunu belirten Şâkir Kurtulmuş, şair Arif Ay’ın “Toprağın altını oymadır şiir” sözüne dikkat çekti. Tin Yazıları adıyla tek sayılık bir edebiyat dergisi yayımladığını anlatan Kurtulmuş, konuşmasının sonunda Bir Pazar Sabahı Şehzadebaşı’nda şiirini okudu. 
	  
