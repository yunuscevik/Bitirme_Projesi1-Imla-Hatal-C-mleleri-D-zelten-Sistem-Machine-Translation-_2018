
	 
	Türkiye Yazma Eserler Kurumu Başkanlığı, Bursa İnebey Yazma Eser Kütüphanesi Müdürlüğü ve Osmangazi Halk Eğitim Merkezi Müdürlüğü’nün ortaklaşa tertip ettiği ve hocalığını Meliha Kantarcı’nın yaptığı tezhib kursunun yıl sonu sergisi açıldı. 10 öğrenciye ait toplam 52 eserin beğeniye sunulduğu serginin açılışına Osmangazi Kaymakamı Dr. Necdet Türker, Nadir Eserler Daire Başkanı Hüseyin Kutan ve Osmangazi Halk Eğitim Merkezi Müdürü Ertekin Sevinç ile çok sayıda sanatsever katıldı. Kursa katılan Simla İçdemir, Neziha Çelik, Selma Çelik, Hülya Durmayaz, Mualla Banaz, Suzan Özdoğan, Safiye Şenkal, Mediha Türkmen, Banu Bengisoy ve Nurtsel Akbıyık’ın yaptığı eserler büyük beğeni topladı. Açılış sonrası kursiyerler, açılışa katılan Osmangazi Kaymakamı Necdet Türker ve Osmangazi Halk Eğitim Merkezi Müdürü Ertekin Sevinç’e birer eserlerini hediye etti. Sergi, 20-27 Mayıs tarihleri arasında İnebey Yazma Eser Kütüphanesi’nde açık kalacak. 
