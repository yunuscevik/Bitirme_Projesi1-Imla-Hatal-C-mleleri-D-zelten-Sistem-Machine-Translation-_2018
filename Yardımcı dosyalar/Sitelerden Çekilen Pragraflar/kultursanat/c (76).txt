
	Fikret Çakır, Suriye’de yaşanan olaylara, bizzat yaşayanların, şahit olanların gözüyle baktığı ve görüp duyduklarını ‘Şahitler’ kitabında okuyucuya aktarıyor. 

	Fikret Çakır, ‘Sessizliğinizi affetmez Allah!’ diyerek, bu alt başlıktan hareketle yazarın okuyucuya çağrısı, Malcolm X’in ‘Sesini Yükselt’ şiirinde yol gösterdiği gibi, bir şeyler yapılması yönünde. 

	Suriye’de yaşanan her ne varsa, bizzat yaşayanlardan olan biteni dinleyip okuyucuya anlatıyor. ‘Sessizliğinizi affetmez Allah’ ise kitabın yazarının ilk ve son sözü. 

	Fikret Çakır, bu ilk kitabında hiçbir edebi iddia peşinde olmadığını belirterek, herkesçe bilinen masaldaki karınca misali, safını belirliyor. 

	Bir nevi ‘Şahit’ olanlara şahit oluyor Fikret Çakır. Anlattıklarına, yaşamlarına, yüzlerindeki ifadelere, acılarına, gözyaşlarına, korkularına yabancı olan yazar, kutsal topraklara ziyareti sırasında ilk kez karşılaşıyor Suriyelilerle. İlgisi ve merakı arttıkça, dert edinmeye başlıyor. Ve her dertten iyi ya da kötü nasıl ki bir şey doğarsa, ‘Şahitler’ adlı kitabını da bu şekilde ortaya koyuyor. 

	Suriyeli bir çocuğun fotoğrafı ve ‘Küstüm hepinize!’ sözüyle en baştan okuyucuyu sertçe uyandırarak başlayan kitapta 44 yaşanmış öykü bulunuyor. 

	 