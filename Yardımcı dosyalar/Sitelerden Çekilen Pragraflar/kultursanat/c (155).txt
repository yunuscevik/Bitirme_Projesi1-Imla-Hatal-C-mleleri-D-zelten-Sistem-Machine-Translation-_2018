			Yurt dışında ve yurt içinde açtığı sergi lerle Atina ve İstanbul’da gerçekleştirdiği ‘duvar resmi’ sokak performanslarıyla dikkat çeken genç sanatçı Taylan Ünal , Galeri ARTİST  Çukurcuma ’da sanatseverle buluşuyor.   Taylan Ünal’ın eriyen formlarla adeta planlanmış bir rastlantısallık içeren yağlı boya eserleri alışılagelmiş ‘huzur veren resim’ düşüncesini yıkıyor. ‘Otonorm’  isimli sergi 20 Haziran’dan itibaren Galeri ARTİST Çukurcuma’da görülebilirİstanbul Çukurcuma’da bulunan Galeri ARTİST Çukurcuma ülkemizin genç ve farklı performanslarıyla dikkat çeken bir sanatçısına ev sahipliği yapıyor. Değişik türlerde ve zeminlerde eserler ortaya koymuş sanatçı Taylan Ünal’ın ‘Otonorm’ isimli kişisel resim sergisi  20 Haziran 16 Temmuz tarihleri arasında Galeri ARTİST Çukurcuma’da sanatseverlerle buluşuyor.   ATİNA VE İSTANBUL SOKAKLARINDA GİZLENMİŞ ESERLER    Mimarsinan Güzel Sanatlar Üniversitesi Resim Bölümü mezunu, 1982 İstanbul doğumlu Taylan Ünal Atina ve İstanbul gibi farklı şehirlerin sokaklarında, duvarlarında imzası gizlenmiş bir sanatçı. Avrupa Birliği bünyesindeki G.A.S sanat platformuna da katılmış olan Ünal genellikle yağlı boya çalışıyor. Sokak performanslarında 10’a 3 metre gibi büyük boyutlarda çalışan Ünal, yüz ve ifadeleri deforme ederek ‘duygusal varlık’a farklı bir dil kazandırıyor. Yağlı boya eserlerine de yansıyan deformasyon hissi izleyicide ‘yersiz yurtsuzlaşmak, ifadeye karşı ifade ve anti psikiyatri ’ gibi etkiler bırakıyor.      TAYLAN ÜNAL'IN PLANLANMIŞ RASTLANTISALLIĞI   Ünal eserlerinde, Fransız ekolü felsefenin en önemli düşünürlerinden Gilles Deleuze’ün konseptleştirdiği birçok “idea” üzerinden kendi ifade ediş biçimini geliştirdiği görülüyor.  Kullandığı teknikleri sınırlandırmayan ve özellikle resimde, tekniksel bir tür füzyon üzerinden anlatım dilini zenginleştirmeyi hedefleyen Ünal’ın resimleri görsel olarak incelendiğinde, 20. yüzyılın en önemli dışavurumcu sanatçılarından Amerikalı Jackson Pollock’un araştıran, ritüelistik ve planlı rastlantısallığı görülebiliyor.‘Otonorm’ resim sergisi Pazar ve Pazartesi günleri harici saat 11:00-19:00 arasında Galeri ARTİST Çukurcuma’da ziyaret edilebilir. Taylan Ünal ve eserleri hakkında bilgi www.taylanunal.com adresinden ve #taylanunal instagram hesabından edinilebiliyor. 			
				
					