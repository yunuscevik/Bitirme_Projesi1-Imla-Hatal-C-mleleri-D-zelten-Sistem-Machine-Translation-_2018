
	Necip Fazıl’ı Anma Günü dolayısıyla Tevfik İleri Anadolu Lisesi Konferans Salonu’nda düzenlenen Aykut Kuşkaya Konseri’nde stant açan Keçiören Belediyesi Gönüllüler Akademisi gönüllü sayısını artırmaya devam ediyor. 

	Aykut Kuşkaya birbirinden güzel şarkılarıyla gençleri coştururken, şarkı aralarında gönüllülüğün toplumumuzda daha fazla bilinmesi ve kurumsallaşması gereğinden söz etti. Gençleri, Gönüllü Akademisi standına davet eden Kuşkaya, "Gönül köprüleri kurmanın yolu gönüllü olmaktan geçer" dedi. Konser sonunda Gönüllü Akademisi standını ziyaret ederek, gönüllüler arasına katıldı.   
