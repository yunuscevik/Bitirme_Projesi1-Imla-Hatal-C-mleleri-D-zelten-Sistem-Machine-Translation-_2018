 							
							
							
													
                      	 İstanbul  Bakırköy Belediye Tiyatroları (BBT) yönetimi ile oyuncuları arasındaki gerilim geçen yıl Ağustos ayında genel sanat yönetmeni Kadriye Kenterin işine son verilmesiyle başladı. Tiyatronun oyuncuları genel sanat yönetmenlerinin gerekçe gösterilmeden işine son verilmesine itiraz etti, aylar geçmesine rağmen yeni bir sanat yönetmeni seçilmemesine de BBT seçim istiyor kampanyasıyla tepki gösterdi.   10 OYUN BU SEZON YOK   Tepkiler sonuç verdi ve sanat yönetmenliği seçiminin 17 Haziranda yapılacağı duyuruldu. Bu dönemde BBT çalışanları Nasıl bir tiyatro başlıklı bir tartışma başlatıp, özgür tiyatro isteklerini anlattı. Belediye ile oyuncular arasında yaşanan bu tartışmalı süreç geçen hafta 59 oyuncu ve müzisyenin sözleşmelerinin yenilenmemesi haberleriyle basına yansıdı. Önceki gün itibariyle sözleşmelerde tablo netleşti. 27 oyuncu ve 3 müzisyenin sözleşmesi yenilenmedi. Henüz geçen sezon sahnelenmeye başlanan Hayvan Çiftliği, Hizmetçiler, Romeo ve Juliet gibi ilgi çeken 10 oyun programdan çıkarıldı.   SÖZLEŞME BİTMEMİŞTİ    Hayvan Çiftliği, Afife Jalede 4 dalda aday gösterilmişti.  Adını açıklamak istemeyen bir oyuncu, aslında her yıl oyun sezonu bittiğinde sözleşmelerinin feshedildiği, sonra yeniden düzenlendiği, bu duruma geçen yıl itiraz ettiklerini, kendilerine söz verilmesine rağmen tersi bir sonuçla karşılaşıp kovulduklarını söyledi. Belediye-İş sendikalı olduklarını ve Şubat 2016ya kadar toplu iş sözleşmelerinin bulunduğunu belirten oyuncu, diğer arkadaşlarıyla dava açacaklarını belirtti. Oyuncu, işten çıkarılmalarında sosyal medya üzerinden yürüttükleri Nasıl bir tiyatro? ve BBT seçim istiyor kampanyalarının da etkili olduğunu, yönetimin eleştiriyi kabul etmediğini iddia etti. Belediye ise sözleşmelerin yenilenmemesi ile ilgili henüz bir açıklama yapmadı.    						
						
							
												
