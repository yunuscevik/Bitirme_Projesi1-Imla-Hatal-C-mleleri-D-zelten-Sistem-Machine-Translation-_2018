
	Bilecik merkez Beşiktaş Mahallesi’nde bulunan ve içinde 130 haneyi barındıran 500 Evler Sitesi yönetimi, Bilecik’te bir ilki gerçekleştirip site içinde açık hava sineması kurdu. Sinema açılışını baharın müjdeleyicisi Hıdırellez’e denk gelmesinden dolayı site sakinlerine pilav dağıtıldı. Yapılan açık hava sineması hakkında bilgi veren site yöneticisi Mehmet Şimşek, 5 senedir yöneticilik yaptığını ve sitede kiracı olduğunu belirterek, “Buradaki insanların çok daha iyi şeyler hakkettiğini düşünüyorum. Site sakinlerinin bize vermiş olduğu destekler ve sponsor katkıları ile bu hizmetleri sağladık. Bilecik’te bizim çocukluk yıllarımızda var olan açık hava sineması kurduk. 

	Hatanın iki akşamı çocuklara, geri kalan akşamlarda da site sakinlerine eğlenebileceği filmler izletiyoruz. Ramazan etkinlikleri gibi bu şekilde bir olay yaşanıyor. Bundan sonra 500 Evler Sitesi için yapılması geren her ne varsa, bize yetki verilirse bunun devamında daha değişik bir takım etkinliklerimiz olacak. Bayanlar için spor kompleksi gibi. Alanımız çok geniş bir takım şeyler yapabilecek kapasiteye sahibiz. Tabii ki site sakinlerinin verdiği desteklerle olan şeyler” dedi. Hizmete giren açık hava sinemasında çocuklar, gösterilen çizgi filimi doyasıya izledi. Etkinliğe site sakinlerinin yanı sıra siyasi parti temsilcileri de katıldı.  
