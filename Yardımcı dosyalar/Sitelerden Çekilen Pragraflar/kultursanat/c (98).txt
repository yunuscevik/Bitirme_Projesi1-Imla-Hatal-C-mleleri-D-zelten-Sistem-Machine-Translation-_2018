
	  

	Türkiye’nin en büyük alışveriş, eğlence ve yaşam merkezi Mall of İstanbul, ‘’Bahar Karnavalı’’ etkinlikleri kapsamında birbirinden ünlü isimleri ağırlamaya devam ediyor. Türkiye’nin en beğenilen sanatçılarını sevenleriyle buluşturan Mall of İstanbul, Atiye ve Suzan Kardeş’ten sonra Model grubunun en sevilen şarkıları ve dinamik canlı performansı ile gençlerin yerlerinde duramadığı bir konsere imza attı. 

	Model grubunun solisti Fatma Turgut konser öncesi yaptığı konuşmada Mall Of İstanbul’da ki çiçek temalı Karnavalı çok beğendiklerini belirterek “Doğanın yeşilliği için, daha fazla çiçekle bir arada olabilmek için en ufak bir katkımız oluyorsa çok mutlu oluruz. Bu bölgeye ilk defa geldik. Alışveriş merkezindeki çiçek temalı dekorasyon ve klasik vosvos araçları çok güzel ve heyecan verici,Bahar Karnavalında konser vereceğimiz ve hayranlarımızla buluşacağımız için çok mutluyuz” diye konuştu. 

	Demir Demirkan prodüktörlüğündeki üçüncü albümü "Levlâ'nın Hikayesi" adlı albümüyle tamamen bir konsept albüm hazırlayarak listeleri alt üst eden, dillerden düşmeyen şarkılarıyla uzun süre zirvede yer alan Model grubunun konseri büyük ilgi gördü. Konserinde en sevilen şarkılarını seslendiren Model grubu, sevenlerine unutulmayacak anlar yaşattı. 

	 ÇİÇEKLERİN BÜYÜLÜ DÜNYASI MALL OF İSTANBUL’DA  

	“Çiçeklerin Gücü” temalı çiçek süslemeleri ve 8 klasik vosvos arabalasıyla donatılan Mall Of İstanbul birbirinden renkli organizasyonlar düzenlemeye devam ediyor. 

	Birinci yılında birbirinden farklı organizasyonlarla ziyaretçilerinin gönlünde taht kuran Mall of İstanbul, Haziran ayına kadar sürecek "Bahar Karnavalı" kapsamında ilhamını çiçeklerden alan eğlenceli etkinliklerle ziyaretçilerine baharın coşkusunu yaşatmaya da devam edecek. 

	Gelenekselleşmesi planlanan Bahar Karnavalı kapsamında 15-19 Mayıs tarihleri arasında ise Decathlon sponsorluğunda birbirinden farklı spor etkinlikleri ve yarışmalar düzenlenecek, jail break heyecanı yaşanacak. Her parkurda yarışmacılar kendilerine verilen sportif görevleri yerine getirerek çıkış yolu arayacaklar. 19 Mayıs tarihinde en yüksek puanı yapacak 20 kişi arasında ilk 3’e giren yarışmacı Decathon’dan 1.000 TL değerinde hediye çeki kazanacaklar. Ayrıca, yarışmalar boyunca MACFit’in adrenalin dolu gösterileri nefes kesecek.  
