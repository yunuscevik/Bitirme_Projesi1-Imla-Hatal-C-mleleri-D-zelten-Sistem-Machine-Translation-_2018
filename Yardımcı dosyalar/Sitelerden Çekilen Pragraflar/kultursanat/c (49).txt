
	Serginin en dikkat çeken eserleri ise, yakın zamanda hayatını kaybeden Yeşilçam’ın komedi ustası Zeki Alaysa ile unutulmaz ünlülerin kara kalem çalışmaları oldu.  Düzce’de okulların yıl sonu faaliyetleri bütün hızıyla devam ediyor. Düzce Cumhuriyet Anadolu Lisesi öğrencilerinin yıl boyunca yaptıkları resim çalışmaları da açılan sergi ile Düzceliler ve sanatseverlerle buluştu. Sergide 15 öğrencinin yaptığı 43 yağlı boya ve 25 kara kalem çalışması yer alıyor. Okul çalışmaları hakkında bilgi veren Okul Müdürü İbrahim Bayrak, etkinlikler ile okulun tanıtıldığını vurguladı. İbrahim Bayrak, “Bu sene arkadaşlarımız sağ olsun birçok etkinlik yaptılar. Çanakkale etkinliğimiz çok beğenildi, kutlu doğum haftası etkinliğimiz çok beğenildi. Arkadaşlarımız etkinlikleriyle okulumuzu Düzce ye tanıtıyorlar. Okulumuzun her türlü etkinliklerini göstermek için çaba harcıyorlar. Okulumuzun 2014 yılında yaptığı çalışmaları burada bir buse sergilemek istedik” dedi. 

	Okul Görsel Sanatlar Öğretmeni Elif Türkoğlu ise sergi hakkında bilgiler vererek, yaşama veda eden Yeşilçam'ın unutulmaz isimlerinin de sergide yer aldığını ifade etti. Görsel Sanatlar Öğretmeni Türkoğlu, “Cumhuriyet Anadolu Lisesi Görsel Sanatlar öğretmeniyim. Mezun olan öğrencilerimizin de okuyan öğrencilerimizin de eserleri var. Bunlar yeşilçamın unutulmaz artistlerini de kara kalemle çizdiler. Duygularını yansıttılar. Hayallerini yaşatmak için böyle bir etkinlik yaptık. Peyzaj eserlerimiz de var. Soyut eserler var. Kendi ruh dünyalarını yansıtan eserleri var. Bir de kara kalem çalışmalarımız yeşilçamın artistleri. Onları yaşatmak istedik bu şekilde. Unutuluyorlar çünkü. Bu şekil de unutulmadıklarını göstermek istedik. Sergimiz yarın akşama kadar devam edecek” dedi. 

	Yaptığı kara kalem çalışmaları ile Yeşilçam’ın hayata veda etmiş oyuncularının portrelerini çizen Recep Bedir han ise yakın zaman önce hayatını kaybeden komedi ustası ve duygusal filmlerin dedesi Zeki Alaysa portesi hakkında bilgiler verdi. Recep Bedirhan; “Seviyorum Zeki Alasya’yı sevdiğim bir oyuncu. Hayran olduğum birisi bu yüzden onu çizdim. Yaklaşık 1 hafta önce çizdim. Çizmek 1 günümü aldı. Çizerken zorlanmadım. İsteyerek çizince zor olmuyor. Hobi olarak yaptığım bir iş” diye konuştu. 
	Düzceli sanatseverler alışveriş merkezinde ki sergiyi bugün ve yarın gezebilecek ve beğendiklerini de satın alabilecekler.  

	ALİ OSMAN ÇATANA 
