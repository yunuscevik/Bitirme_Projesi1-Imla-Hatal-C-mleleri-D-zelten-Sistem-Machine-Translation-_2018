
	1977 yılında tescil ettirilen 3 katlı ahşap bina, prestij çalışmalarında usta hocaları buluşturuyor. Atölye çalışmaları yapılan Konakta alanında uzman hocalar tezhip, hat, minyatür, çini, ebru, ahşap oymacılık, alüminyum rölyef, mozaik gibi sanat dallarında eşsiz eserler ortaya çıkarıyorlar. Yurt içi ve yurt dışından da ziyaretçilerin geldiği konakta toplamda 9 branşta eserler veriliyor. 
	Keçiören Belediyesi Sanat ve Meslek Edindirme Kurslarının yıl sonu sergisine de "Selçuklu temalı" eserlerle katılan ustalar, nadide eserlerle sanatın sunduğu zenginlik ve çeşitliliği sanatseverlerle buluşturuyor. 
	Keçiören Belediyesinin bir yıllık bir restorasyon süreci sonrasında hizmete açtığı ve workshop olarak kullanılan konakla ilgili Keçiören Belediye Başkanı Mustafa Ak şunları söyledi; "Sanata verdiğimiz değeri her fırsatta gösteriyor ve sanat çalışmaları için mekan tahsisimizi sürdürüyoruz. Aslına uygun bir şekilde restore ettirdiğimiz toplamda 8 oda ve bir toplantı salonunun bulunduğu Konağımız görsel bir şölen izlemek isteyenleri bekliyor."  
