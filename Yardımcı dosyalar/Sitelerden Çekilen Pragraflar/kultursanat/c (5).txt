 							
							
							
													
                      	 İlkay Akkayanın yeni albümü Hayat bugüne kadar söylediklerinin en taze örneklerini barındırıyor, bir yandan da sanatçının yeni bir müzikal yol aradığına dair işaret fişeği vazifesi görüyor.   Ayıp Yani, Sinan Akçıl, DMC   Beş üzerinden bir yıldız   Sinan Akçıl vazgeçmedi bu sevdadan, hala çalıyor ve söylüyor. Yeni singleında, biri remix olmak üzere üç şarkı var. Ayıp Yani hiç fena bir şarkı değil aslında; başka biri söyleseydi eğer, şarkı haline gelebilirdi. Bu haliyle, bir tavernada, müşterilerden birine hasbelkader uzatılmış mikrofona el konmuş da, söylenmiş de söylenmiş gibi. Remixi ise tam piyasa, tam yaz işi; plaj ya da klüplerde birbirini kesip duranların eline sıkıştırılmış bir imkan. Diğer şarkı (Vazgeçilmezim) daha şarkı gibi. demet akalın , Sinanımızın eksiğini-gediğini bir parça da olsa (tamamıyla değil tabii, bunu kimse başaramaz) arkasından topluyor: Sen bir meleksin, her şey demeksin. Geldiğimiz nokta bu. Her şey demek oldular. Düşünsenize, Sinan Akçıla hafiften bir denge getirebiliyor diye, Demet Akalına razı olur hale gelmişiz.    BİZE KURDUĞUNUZ BU TUZAK      Kızılırmakın sesi İlkay Akkayayı, olabilecek en kısa ama en özlü biçimde nasıl tarif ederseniz diye sorsaydı birileri, şifa veren diyebilirdik. Az olur, fazla olmazdı. İyileştirebilenlerdendir o. Hayatını buna vakfetmiştir. Herkes ama herkese daha iyi bir dünya, daha mükemmel bir hayat bulabilmenin mücadelesini vermiş ve kazanmıştır. Belki bu mücadele kurulu düzeni insanlıktan yana çekmeyi henüz başaramamıştır ama biz hayran ve dinleyicileri, onun şarkıları sayesinde bambaşka insanlarız artık. Daha güçlüyüz, dimdik ayaktayız. Uzun bir süredir Kızılırmaksız, tek başına çalışan Akkayanın yeni albümü Hayat, bir yandan başından bugüne kadar söylediklerinin en taze örneklerini barındırıyor, bir yandan da sanatçının yeni bir müzikal yol aradığına dair işaret fişeği vazifesi görebilecek yepyeni şarkılarını da.  Albümün ismi belki de bu durumun özeti: Hayat bu, olup bitenler karşısında sanatçı, yeni bir ses ve söz arama ihtiyacını hissediyor. Ve buluyor. Yeni albüm, binlerce kere Akkayadan dinlense dahi yeter denmeyecek o her biri binlerce hayat dersine bedel şarkılarıyla da, yaylı enstrümanların yaydığı büyülü hava ile dinleyenin başını göğe erdiren yepyeni tarzın örnekleriyle de mükemmelin ötesinde.   NE ZAMAN BOZULACAK?   Hayat, albümün prodüktörlüğünü de (ve düzenlemelerin büyük kısmını da) üstlenmiş Ayhan Orhuntaşın şarkısı Uçurum Anneleri ile açılıyor. Yeni tarzın örneklerinden biri ama Akkayadan beklenebilecek her şey yerli yerinde: Bizim annelerimiz iki uçurum arasında doğurdu bizi... Yavaş yavaş, adım adım ilerliyor Akkaya. Elinin uzanabileceği herkesi kucaklama niyetindeymiş gibi yürüyor ve her şarkıda peşine takılanların sayısı artmışçasına ve herkesin onu duyabileceğinden emin olmak istercesine yükseltiyor sesini. Yanılmıyor; arkasında, etrafındayız ve tek bir harfini kaçırmamacasına duyuyor, dinliyoruz. Sondan bir önceki şarkı Kurtuluş Yok Tek Başına (ki albümün daha önceden duyulabilmiş tek şarkısı bu, dijital mecralarda yayımlanmıştı), bütün bu anlatılanların, sıralananların tek bir çaresinin (ya da ilacının) olduğunu söylüyor: Kurtulursak eğer, birlikte kurtulacağız. Ya hepimiz, ya hiçbirimiz.    BİR TEK AŞKIN NUR YENGİ / Bizim Şarkılar, Özülkü Project, Seyhan Beş üzerinden iki yıldız      Tribute albümleri kafaya göre takılmak şeklinde anlıyor, bu tür projelere destek verenlerin büyük bir kısmı. Bu nedenle işte, onlarca tribute yapıldı ama aralarından çok az iyi albüm çıktı. Metin Özülkü şarkılarını seslendirenler de farklı değil. Albümde bütünlüğü-tutarlılığı unutalım, bu zaten yok; ama şarkılara bir başlarına bakıldığında dahi, Bu çok iyi denebilecek şarkı sayısı az. Aşkın Nur Yenginin Unutulmuş muydumu muhteşem, resmen şarkıcılık dersi veriyor, ama okadar. Gerisi ya vasat ya da kötü. Asıl işi şarkıcılık olmayan Asuman Krause, Hande Subaşı ve Zuhal Topalın, işin vasat tarafında yer aldığını ve işi şarkıcılık olanların bir kısmından daha iyi olduklarını da ekleyelim. Bir ek daha: Gülben Ergen, Özülkünün büyük hiti Seninle Olmak Var Yayı en duygusal şekilde söyleyeceğim, kalbimi katacağım derken, stüdyo ve mix masasında süründürmüş.    BABALAR İÇİN KARIŞIK KASET (YA DA USB)   1- Babalar Küçük Oğullarına Söylesin Diye, Hardal 2- My Boy, Richard Harris 3- Onlara, Kızılırmak 4- Kış Baba, Nazan Öncel 5- Büyük Babam Der ki, Mavi Işıklar    						
						
							
												
