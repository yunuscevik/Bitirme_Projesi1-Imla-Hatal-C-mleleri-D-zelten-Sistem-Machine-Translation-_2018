			2014 yılında ilk kez gerçekleştirilen ve çok beğenilen ‘Life in Color: Unleash Tour’dan sonra 2. kez yapılacak olan ‘Life in Color: The Big Bang Tour ’ 1 Ağustos’ta Küçükçiftlik Park  İstanbul’da müzikseverleri yeniden rengârenk boyamaya hazırlanıyor. Elektronik müziğin dünyaca ünlü isimleri W&W, DJ BL3ND, DubVision, Firebeatz, Headhunterz ve Ummet Ozcan sahne performanslarıyla yaklaşık 17 bin müziksevere yepyeni prodüksiyon ve çok daha fazlasıyla unutulmaz bir gün yaşatacak. ‘Top 100 DJs World Tour 2015’ etkinliğiyle bu yaza damgasını vuran ‘One Colony’ de festivalde olacak. Etkinlikte kullanılacak olan boyalar su bazlı özel boyalar olup, sağlık açısından herhangi bir tehlike arz etmemekle birlikte suyla kolayca temizlenebiliyor.   			
				
					