
	Her yıl, şiir buluşması kapsamında Nâzım Hikmet’in şiiri üzerine yapılan edebi araştırmalara verilecek ödüle, bu yıl Temizyürek’in “İm Bilse Er Ölmes” adlı kitabının değer görüldüğü bildirildi. Şiir Buluşması’nın son gününde düzenlenen törende yazdığı kitap üzerine kısa bir sunum yapan Temizyürek’e ödülünü, Şiir Buluşması Direktörü Haydar Ergülen verdi. Temizyürek, genel olarak ödüllere sıcak bakmadığını, ancak her gelişinde keyif aldığı Eskişehir ve şair dostları adına bu ödülü kabul ettiğini söyledi.  
