			Özellikle romantik repertuvarın en iyi yorumcuları arasında gösterilen Deutsche Kammerphilharmonie Bremen  (DKAM), müzik dünyasında Grammy ödüllü şef Paavo Jarvi’nin sanat direktörlüğünde gerçekleştirdiği Beethoven ve Schumann projeleriyle tanınıyor. Topluluk 2014/15 sezonunda Avrupa ile ABD, Kanada, Kore ve Japonya’da Brahms’ın senfoni ve konçertolarını seslendirdiği bir konser serisine başladı. DKAM’ın 43. İstanbul Müzik Festivali’nin Yerleşik Konuk Orkestrası olarak iki konser verecek. İlk konserin solisti Alman keman virtüözü Christian Tetzlaff’ın Brahms Keman Konçertosu yorumu için Independent Gazetesi “Bundan sonra referans yorum olacak” diye yazdı. Dünyanın belli başlı tüm orkestraları ile konserler veren ünlü kemancı albümleriyle de iki Altın Diyapozon, Edison, Midem Classical, Echo Klassik ödülleri kazandı ve Grammy’ye aday gösterildi. Konser, 24 Haziran Çarşamba akşamı Mercedes-Benz Türk AŞ sponsorluğunda, Aya İrini Müzesi’nde gerçekleştirilecek. “Konsere Doğru” etkinlikleri kapsamında 19.30-20.00 arası Jessica Duchen’le “Ayrılmaz Dörtlü: Brahms, Schumann, Clara Schumann ve Joseph Joachim” üzerine bir söyleşi de gerçekleştirilecek.   İKİNCİ KONSER LÜTFİ KIRDAR’DA    DKAM’ın piyanist Lars Vogt ile güçlerini birleştirdiği Brahms serisinin ikinci konseri The New Yorker Dergisi tarafından “Bir Brahms aydınlanması” olarak tanımlanmıştı. Almanya’dan çıkmış en büyük piyanistlerden biri kabul edilen Lars Vogt için Berlin Filarmoni’nin şefi Simon Rattle, “İşbirliği yapma şansına sahip olduğum her yaştan müzisyen içinde en olağanüstülerinden biri” diyor. Sanatçının kariyerinin çapı, sadece 2013/14 sezonu boyunca verdiği konserlerde dahi kendini gösteriyor. Mariss Jansons yönetiminde Kraliyet Concertgebouw Orkestrası, Christian Thielemann yönetiminde Dresden Staatskapelle ve Tugan Sokhiev yönetiminde DSO Berlin ile turnelere çıkan sanatçı, Zürih Oda Orkestrası’nın yerleşik sanatçısı unvanıyla bir hafta boyunca hem solist hem şef olarak konserler verdi. Konser 25 Hazi 			
				
					