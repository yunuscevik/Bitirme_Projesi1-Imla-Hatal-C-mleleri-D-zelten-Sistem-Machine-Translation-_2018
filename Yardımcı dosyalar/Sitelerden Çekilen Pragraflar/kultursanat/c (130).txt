			Titanik  filminin müziklerini besteleyen 61 yaşındaki James Horner , uçak kazasında yaşamını yitirdi. 
ABD'li bestekar, orkestra yazarı ve şefi James Horner, Titanik filmine yaptığı beste ve müzikle iki adet Akademi Ödülü'ne layık görülmüştü. Horner, Akıl Oyunları ve Apollo 13 gibi filmlerin de müziklerinin bestecisi.  İki kişilik tek motorlu uçakta yalnız olduğu belirtilen ünlü başarılı besteci,  Santa Barbara'nın kuzeyinde kaza geçiridiği ve yaşamını yitirdiği açıklandı.  Müzik kariyerine beş yaşında piyano çalarak başlayan Horner, daha sonra Londra'daki Royal College of Music'de eğitim gördü. 1970'li yıllarda Güney Kaliforniya Üniversitesi Müzik Bölümü'nden mezun oldu. Daha sonra Kaliforniya Üniversitesi'nde müzik kompozisyonu ve teorisi üzerine doktorasını tamamladı. 			
				
					