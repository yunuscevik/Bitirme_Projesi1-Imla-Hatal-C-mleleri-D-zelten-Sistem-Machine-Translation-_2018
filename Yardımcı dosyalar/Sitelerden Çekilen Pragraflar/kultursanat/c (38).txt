
	Uğurlu, "Ben ve ekibim yıllardır başta Kıvanç Tatlıtuğ olmak üzere, Tuğba Büyüküstün, Songül Öden, Sedef Avcı, Burak Özçiviti, Buğra Gülsoy, Halit Ergenç, Kenan İmirzalıoğlu, Meryem Uzerli ve daha birçok oyuncu ile Türk dizilerini Ortadoğu'da tanıtmaya devam ediyoruz. Ortadoğu televizyonlarından ve izleyicisinden gelen talebe göre Türk oyuncuları ile çeşitli etkinlikleri gerek orada gerekse burada Medyadoktoru olarak yapıyoruz. Fakat son zamanlarda Ortadoğu'da yapılan anketlerde halkın büyük bir kesimi Türkiye'den giden dizilerde artık yeni yüzler görmek istediği söylüyor" dedi. 

	 "İLGİ BAŞKA ÜLKELERE YÖNELDİ"  
	Türk dizilerinin Ortadoğu'da gördüğü ilginin diğer ülkelere de sıçradığını belirten Uğurlu, "Ağırlıklı olarak Ortadoğu halkının sevdiği diziler ve oyuncularımız şimdi Amerika'dan Meksika'ya, Çin'den Malezya'ya hatta Afrika ülkelerine dahi sıçramış durumda. Bizlerle irtibata geçen birçok ülke televizyonunun istediği tek şey mevcut oyuncular dışında yeni yüzleri de görmek istemeleri" diye konuştu. 

	 UĞURLU: "ÖZGE ULUSOY ORTADOĞU'NUN YENİ YÜZÜ OLMALI"  
	Geçtiğimiz yıllarda Türkiye'yi yurt dışında birçok oyuncu ve modelin temsil ettiğine de değinen Yapımcı Savaş Uğurlu, "Kültür ve Turizm Bakanlığımız ülkemizi uluslararası platformlarda tanıtacak oyuncu ve modeller ile çalışmalar yapıyor. Bunlar tekrarlanmalı. Bence Ortadoğu izleyicisi Özge Ulusoy'u sever, kendilerinden gibi görürler. Diğer ülkelerdeki tanıtım yüzlerimiz de yine alanında başarılı isimler olmalı fakat yıllardır Ortaoğu televizyonları ile çalıştığımız için Özge Ulusoy'un Ortadoğu'da ülkemizin yüzü olması gerekir. Türk modasını Türk motiflerini ve Türk kültürünü anlatan isimlerin başında geldiği için kültür mozaiğini taşıyacak ismin bence Özge Ulusoy olması gerektiğini düşünüyorum" dedi. 
	  
