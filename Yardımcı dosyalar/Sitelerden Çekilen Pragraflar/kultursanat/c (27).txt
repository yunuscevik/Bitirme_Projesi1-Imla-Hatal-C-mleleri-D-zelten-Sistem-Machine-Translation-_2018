
	Bölgede halen sürdürülen temizlik çalışmalarına ilişkin Nevşehir Belediyesi yetkililerinden bilgiler alan Kothari, temizlik çalışmaları ile birlikte günışığına çıkartılan tarihi eserleri inceledi. Nevşehir’deki programları kapsamında Nevşehir Müze Müdürü Murat Gülyaz’ın nezaretinde Kapadokya bölgesinde son yıllarda 3 milyon yerli ve yabancı turistin ziyaret ettiği Göreme, Uçhisar, Ürgüp, Avanos, Çavuşin, Mustafapaşa ve Ortahisar beldesindeki kültürel değerleri ziyaret ederek bilgiler alan UNESCO’nun temsilcilerinden Ashish Kothari, daha sonra temizlik çalışmaları Nevşehir Belediyesi tarafından gerçekleştirilen dünyanın en büyük yeraltı kentinin bulunduğu alanda incelemelerde bulundu. 

	Yaklaşık 1 saat süre ile bölgede yürütülen çalışmalara ilişkin Nevşehir Belediyesi yetkililerinden bilgiler alan Kothari , 3. Derece Arkeolojik Sit Alanı olarak ilan edilen bölgedeki çalışmaların tamamlanmasıyla Kapadokya turizminin önemli bir ivme kazanabileceği düşüncesinde olduğunu belirtti.  
