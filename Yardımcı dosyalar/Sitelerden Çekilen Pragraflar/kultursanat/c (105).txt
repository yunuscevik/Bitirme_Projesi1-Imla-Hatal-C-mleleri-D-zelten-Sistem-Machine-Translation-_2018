
	7. Kocaeli Kitap Fuarı, 16 Mayıs Cumartesi sabahı saat 11.00’de kapılarını açıyor. Bilim, Sanayi ve Teknoloji Bakanı Fikri Işık ve Kocaeli Büyükşehir Belediye Başkanı İbrahim Karaosmanoğlu’nun katılımıyla düzenlenecek açılış töreninde TRT1’de yayınlanan Diriliş-Ertuğrul dizisine 2015 yılının en iyi TV dizisi ödülü verilecek. Kocaeli Üniversitesi öğrencilerinin oylarıyla yılın en iyi dizisi seçilen Diriliş-Ertuğrul’un yapımcı ve oyuncuları da törene katılacak. 

	Kocaeli Büyükşehir Belediyesi’nin düzenlediği 7. Kocaeli Kitap Fuarı, her yıl olduğu gibi yine ünlü isimleri ağırlayacak. Kocaeli Üniversitesi öğrencilerinin oylarıyla 2015 yılının en iyi TV dizisi seçilen Diriliş-Ertuğrul’a fuarın ilk gününde ödül verilecek. Saat 11.00’de başlayacak törene Diriliş-Ertuğrul dizisinin yapımcısı Mehmet Bozdağ, yönetmen Metin Günay ile dizide İbn-i Arabi’yi canlandıran Osman Soykut, Kurdoğlu’nu canlandıran Hakan Vanlı, Hayme Ana’yı oynayan Hülya Darcan, Deli Demir karakterini canlandıran Kocaeli Büyükşehir Belediyesi Şehir Tiyatroları Genel Sanat Yönetmeni Mehmet Çevik katılacak. 
	  
