
	Nehir ile deniz arasında konumlandırılmış, açık hava parti alanı olan G-Venture'da yapılacak etkinlikler, müzik dolu unutulmaz saatler yaşatacak. Bu yaz Gloria’nın G-Venture sahnesinde Türkiye’nin sevilen sanatçılarından Işın Karaca; 27 Haziran, 11-25 Temmuz ve 8-22 Ağustos 2015 tarihlerinde güçlü sesiyle ve muhteşem performansıyla sahne alacak. 

	Poptan, caza, türküden alaturkaya birçok müzik türünü başarıyla icra eden Fatih Erkoç, 20 Haziran, 4-18 Temmuz, 11-15-29 Ağustos ve 26 Eylül tarihlerinde zengin repertuvarı ve keyifli sohbetiyle dinleyenlere keyifli dakikalar yaşatacak bir diğer isim. 

	Kuşkusuz en çok ilgi çeken yaz etkinliklerinden biri olan DJ performansları ise Gloria’nın ev sahipliğinde ünlü DJ’lerle yaşanacak. Buddha Bar’ın DJ’ yi Ravin, Barrio Latino’nun DJ’yi Carlos Campos, BuShıdo’nun DJ’yi Dara Singh; Haziran, Temmuz, Ağustos, Eylül ve Ekim aylarında performanslarını sahneleyecek. 

	 ARENA AMFİTİYATRO DÜNYACA ÜNLÜ SHOWLARA EV SAHİPLİĞİ YAPACAK  
	Gloria’ın teatral gösterileri, dans şovları ve sirk gösterileri gibi etkinlikleri için ayırdığı Arena Amfitiyatro’da bu yaz da onlarca farklı etkinlik, izleyicilerini bekliyor. Türkiye’de ilk kez sergilenecek olan Alice in Wonderland ise bu yazın en dikkat çeken gösterisi olacak. 
	  
