
	Böylesi bir çalışmanın şimdiye kadar olmadığını iddia eden Avrupa Psikoloji Merkezi Yönetim Kurulu Başkanı Uzman Psikolog Erdinç Üstündağ, “Aslında bu çalışma hem yeni evlilere mutluluğun yol haritasını sunuyor hem de evliliklerinin monotonlaştığını zannederek bunalıma giren eski çiftlere yeni mutluluk kapıları aralıyor” dedi. 
	Kitabı okuyan her çiftin evinde her gün ilk günkü heyecanı yakalamayı öğreneceğini anlatan Üstündağ, sözlerini şöyle sürdürdü: “Bu kitap çıtır çerez gibi bir çırpıda okunacak şekilde kısa ve özet bilgilerden oluştuğu için her eline alan bitirmeden bırakmayacak.” Üstündağ'ın, Ben Eşimi Seviyorum kitabı toplumda birçok kimsenin aklına gelmeyen şekilde aile içi şiddete çözüm sunacak bir reçete olarak gözüküyor. Bu kitabı okuyan her kadın ve erkeğin ideal kadın veya ideal erkek olup olmadığını kendi kendine test edebileceği ifade ediliyor. 
	Goa yayıncılık tarafından çıkarılan 183 sayfalık Ben Eşimi Seviyorum kitabının arka kapağında yer alan mutluluk üzerine yayınlanmış doğru ve yanlış bilinenlerle ilgili radikal söylemler ise ilgi çekeceğe benziyor: 
	Kitaptan bazı bölümler: “Eşine şiddet uygulayanlara şaşıyorum. Ben eşimle mutluyum, hayatımı yaşıyorum. 
	Eşinizi cinsel konuda mutlu edemiyorsanız o evde elektrik yok demektir. Huzur ve mutluluk avizesi yanmaz ve yanmayacaktır. 

	Eşini evde harçlıksız bırakmamalısın. Çalışan eş ise onun kazancına göz dikmemelisin. Ona aldığın getirdiğin, yedirip içirdiğin konularda başa kakma anlamına geleceği için asla ‘sana şunu yaptım, bak geçende şunu almıştım, bunu yedirip içirmiştim’ gibi sözler etmemelisin. Bir yere giderken, eşine nereye gideceğini haber vermelisin. Taş fırın erkeği ayaklarıyla "hesap mı vereceğim?" hanzoluğu yapmayacaksın.”  
