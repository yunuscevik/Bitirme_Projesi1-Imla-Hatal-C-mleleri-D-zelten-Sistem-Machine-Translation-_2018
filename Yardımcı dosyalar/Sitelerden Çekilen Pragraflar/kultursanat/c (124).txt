
	Atatürk Kültür, Sanat ve Kongre Merkezi’nde düzenlenen konseri çok sayıda sanatsever dinledi. Öğr. Gör. Erdal Uludağ tarafından şefliği yapılan Anadolu’nun Sesleri Türk Halk Müziği Personel Korosu tarafından Yunus Emre’ye bestelenen birçok ezgi seslendirildi. Konserde “Ben ağlarım yane yane”, “Ömür bahçesinin gülü solmadan”, "Aşkın odu ciğerimi yaka geldi” ve “Başımda bir sevda döner” gibi birçok eser koro tarafından söylendi. Etkinlikte ayrıca Yunus Emre’nin hayatından kesitler sunularak şiirleri de okundu. 

	Program sonunda sanatçılar salondakiler tarafından uzun süre alkışlanırken, Şef Erdal Uludağ ve iki soliste çiçek verildi. 

	KADİR ARSLAN   
