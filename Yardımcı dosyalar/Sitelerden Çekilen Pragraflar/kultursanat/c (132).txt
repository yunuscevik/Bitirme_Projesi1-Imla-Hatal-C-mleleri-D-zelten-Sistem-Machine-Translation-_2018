			Kızıl Ejder, Kuzuların Sessizliği ve Hannibal  filmleriyle tanıştığımız Anthony Hopkins'in canlandırdığı Hannibal Lecter'ın bilinen hikayesine yepyeni bir yorum getiren dizi iptal edildi. Neden yayından kaldırıldığına dair resmi bir açıklama yapılmasa da sosyal medyada düşük reytinglerin buna zemin hazırladığı konuşuluyor.   Oyuncu kadrosunda Hannibal Lecter karakteriyle izlediğimiz Mads Mikkelsen 'ın yanı sıra Hugh Dancy , Caroline Dhavernas, Hettienne Park Laurence Fishburne gibi isimlerin yer aldığı dizi düşük reytinglerine rağmen "Hannibal'a tutkuyla bağlı hatırı sayılır bir hayran kitlesi nedeniyle 3. sezona kadar gelmeyi başarmıştı.   Yamyam bir seri katil ve aynı zamanda yemek pişirme sanatında uzman olan Dr. Hannibal Lecter'ın hayatını konu alan dizi Bryan Fuller tarafından TV ekranına uyarlanmıştı. Türkiye'de ise Eylül 2013'te CNBC-e'de yayına girmişti. 			
				
					