
	İddialı tüm filmlerin sadece sonbahar ve kış aylarında vizyona girdiği sinema sektöründe pek çok film de vizyona girme şansı bulmakta zorlanıyordu. Bu yıl ilk kez ünlü oyuncuları ve konusu ile uzun zamandır merak edilen bir film kış sezonu bitmesine rağmen İstanbul, Londra ve İzmir'de görkemli galalar ile seyirciyle buluşuyor. 

	 İZMİR'DE 104 METRE PERDE KURULDU  
	Ata Demirer, Demet Akbağ, Şebnem Bozoklu, Ayşenil Şamlıoğlu ve filmin yönetmeni Hakan Algül filmlerinin galasi için İzmir'deydi. Oyuncular kırmızı halı seramonisi öncesinde Kordon'da deniz havası aldı. 

	İlk kez yaz galası yaptıklarını belirten oyuncular, ‘Yaz sıcağında serin sinema salonlarına kahkaha getirdik’ mesaji verdiler. 

	İzmir Büyükşehir Belediyesi Ahmet Adnan Saygun Kültür Merkezi bu gala için bir günlüğüne sinema salonuna dönüştürüldü. Bin 100 kişilik salona 104 metrelik sinema perdesi ve ses sistemi kuruldu. 

	Oyuncular, İzmirlilere çekim sürecinde kendilerine yaptıkları ev sahipliğinden dolayı teşekkür ettiler. Ahmet Adnan Saygun Sanat Merkezi'ndeki galaya alkışlarla giren ekip, finalde de uzun süre ayakta alkışlandı. 

	 SAHNEDE NİYAZİ GÜL MESAJI  
	İzmir Büyükşehir Belediye Başkanı Aziz Kocaoğlu kapıda karşılayarak birlikte poz verdiği oyunculara finalde de sahnede çiçek vererek teşekkür etti. 

	Hayvan Hakları İçin Veteriner Hekimler Derneği Başkanı Berna Yeşilşiraz ve İzmir Veteriner Hekimler Odası Başkanı Gökhan Özdemir de Ata Demirer'e birer plaket verdiler. Ata Demirer seyirciye Niyazi Gül'un bir mesajiyla veda etti: "Hayvanlar olmasa çok yalnız kalırdı insanoğlu".  
