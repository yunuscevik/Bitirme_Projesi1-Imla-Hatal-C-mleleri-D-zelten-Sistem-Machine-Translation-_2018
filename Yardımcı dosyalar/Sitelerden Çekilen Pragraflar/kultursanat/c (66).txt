
	Son olarak 2013’ün Mayıs ayında yapımcılığını, senaristliğini ve başrolünü üstlendiği “ Gitme Baba “ adlı sinema filminde izlediğimiz Çiğdem Suyolcu bu filmde 1995 yılında öldürülen babası Kuşadası Eski Belediye Başkanı Lütfi Suyolcu’nun hayatını baba - kız aşkı üzerinden beyazperdeye taşımış ve bu önemli çalışması büyük ilgi görmüştü. Suyolcu’yu bu kez de “ Beni De Götür “ isimli sinema filminde de başrolde izleyeceğiz. İğneada’da çekilen ve 5 Haziran’da vizyona girecek olan “ Beni De Götür “ filminin yapımcılığını Hakan Türkşen, yönetmenliğini ve senaristliğini Avni Kütükoğlu üstlendi. 
	Çiğdem Suyolcu’ya filmde Avrupa Yakası’nda ki “Kubi “ tiplemesiyle tanınan ve daha sonra Seksenler dizisinde de rol alan Vural Çelik ile son olarak “Bahara Yolculuk” isimli sinema filminde oynayan İstanbul Şehir Tiyatroları oyuncusu Gürol Güngör eşlik ediyor. Film, Ataerkil toplumda kadının pasifize edilişinin, çaresizliğinin vurgulandığı filmde başkasına aşık olan Ayşe’nin zorla başkasıyla evlendirilişiyle yaşadığı mutsuzluğun son noktaya varışını ve kendine çözüm arayışını beyazperdeye yansıtıyor. 
