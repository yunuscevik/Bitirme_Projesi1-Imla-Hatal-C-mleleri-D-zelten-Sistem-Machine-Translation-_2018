
	Alaşehir Meslek Yüksek Okulu Anfi Salonu’nda doktor, avukat, öğretmen ve esnaf gibi değişik meslek gruplarından oluşan yaklaşık 50 kişilik koronun verdiği konseri Alaşehir Kaymakamı Kemal İnan,Ticaret ve Sanayi Odası Başkanı Mustafa Seyhan’la beraber yaklaşık 500 kişi izledi. Şef Ebru Temur yönetiminde sergilenen konserde, izleyenlerin de zaman zaman tempo tutarak katkıda bulundular. Konserde değişik makamlarda 30 eser seslendirildi. 

	Konserin açılış konuşmasını yapan dernek başkanı Günay Karpat, "Yaklaşık altı ay önce kurulan derneğimizle sanat müziği çalışmalarına başladık.Derneğimizin amacı Türk Sanat Müziğinin tanınması,tanıtılması,icrası ve gelecek kuşaklara aktarılması için araştırma,geliştirme ve eğitim faaliyetlerini geliştirmektir.Önceleri Alaşehir Belediyesi TSM korosu olarak faaliyet gösteriyorduk.Yıllarca sayısız konserler sergiledik.Ancak belediyenin böyle bir kültür etkinliği olmayınca,kendimiz dernek kurarak bu faaliyete devam ettik.Bundan dolayı konserimizin adını 'Yeniden Hoş Buluşma Konseri' olarak belirledik. Derneğimiz amaçları doğrultusunda çalışmalarını aralıksız sürdürecektir. Bizi çalışmalarımızda yalnız bırakmayan başta koro şefimiz Ebru Temur, yer konusunda desteklerini esirgemeyen Ticaret ve Sanayi Odası Başkanı Mustafa Seyhan ve emeği geçen herkese teşekkür ediyoruz" dedi. 

	Değişik makamlarda 30 eserin seslendirildiği konserde izleyenler zaman zaman tempo tutarak koroya eşlik ederken,koro izleyenler tarafından ayakta alkışlandı. 
