 							
							
							
													
                      	 J.R.R. Tolkien'in Leeds Üniversitesi'nden öğrencisi Katherine "Kitty" Kilbride'a hediye ettiği ve kendi icadı olan Elf dilinde imzaladığı The Hobbitin ilk baskılarından biri 137 bin pounda (yaklaşık 570 bin TL) alıcı buldu.  70 bin pound civarında değer biçilen 1937 tarihli kitabı Sotheby's Müzayedeevinin Londrada düzenlediği etkinlikte satın alan kişinin ismi açıklanmadı.  2008'de yine ilk baskılardan biri 60 bin pounda (yaklaşık 248 bin TL) satılmıştı.  The Hobbit, Peter Jackson tarafından beyazperdeye de uyarlandı. Üçlemenin ilk filmi An Unexpected Journey (Hobbit: Beklenmedik Yolculuk) 2012'de , ikinci filmi The Desolation of Smaug (Hobbit: Smaug'un Çorak Toprakları) 2013'te ve üçüncü filmi The Battle of the Five Armies (Hobbit: Beş Ordunun Savaşı) 2014'te gösterime girdi. 						
						
							
												
