
	Bayburt Belediyesi'nin organizasyonuyla Şair Zihni Kültür Merkezi’nde gerçekleşen şiir dinletisi programına Bayburt Vali Vekili Abdülhamit Karaca, Belediye Başkan Vekili Esma Okumuş, Belediye Başkan Yardımcısı Nesimuttin Selçuk, Bayburt Emniyet Müdürü İsa Bülent Kaya, Bayburt Polis Meslek Yüksek Okulu Müdürü Adnan Oran, Belediye Meclis Üyeleri ve vatandaşlar katıldı. 

	“Yeni Türkiye Marşı” İlk Kez Bayburt’ta Seslendirildi 

	Sunuculuğunu radyo programcısı Ömer Piri’nin yaptığı program’da birbirinden güzel şiirlerini seslendiren Cemal Safi, Bayburtlulara şiir resitali sundu. Ünlü Şair, şiirlerini okumadan önce her bir şiirinin hikayesini de dinleyicilerle paylaştı. Gecenin sürprizi ise Safi’nin kendisinin kaleme aldığı “Yeni Türkiye Marşı” isimli şiirin ilk kez Bayburt’ta seslendirilmesi oldu. Veysel Akbaş tarafından seslendirilen marş büyük beğeni topladı. Programa Peygamber efendimize ithafen yazdığı Naat ile devam eden Cemal Safi bu şiiri kürsüde seslendirirken şiir severlerde ayakta dinledi. 

	Kendi Şiiri Hediye Edildi 

	Dinleyenlerin unutulmaz bir gece yaşadığı program Cemal Safi’ye günün anısına plaket ve hediye takdim edilmesiyle sona erdi. Belediye Başkan Yardımcısı Esma Okumuş ünlü şaire Bayburt Taşından yapılmış minyatür Şair Zihni Anıtı takdim ederken edebiyat öğretmeni Arif Köprücü ise Safi’ye kendisine ait olan ünlü “Tek Hece” şiirinin ahşap levhaya oyulmuş bir kopyasını hediye etti.  
