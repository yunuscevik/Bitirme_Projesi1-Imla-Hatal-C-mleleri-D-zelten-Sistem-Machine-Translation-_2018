
	Kocaeli Büyükşehir Belediyesi tarafından düzenlenen 7. Kocaeli Kitap Fuarı daha kapılarını açmadan etkinlikler başladı. Türkiye’nin en büyük kitap fuarı olma özelliğini taşıyan Kocaeli Kitap Fuarı tanıtım etkinlikleri kapsamında komedyen Ceyhun Yılmaz, Kocaeli Üniversitesi Umuttepe Yerleşkesi Baki Komsuoğlu Kültür Merkezi’nde bir söyleşi yaptı. Yılmaz, “Herkesi Kitap Fuarı’na bekliyorum” dedi. 
	Büyükşehir Belediyesi ve Kocaeli Üniversitesi Öğrenci Konseyi’nin ortaklaşa düzenlediği söyleşiye Kocaeli 

	Üniversitesi Rektör Yardımcısı Prof. Dr. Bekir Çakır, Büyükşehir Belediyesi Kültür, Sanat ve Konservatuvar Şube Müdürü Hayriye Sözer, akademisyenler ve öğrenciler katıldı. 

	Öğrencilerle karşılıklı konuşarak programını tamamlayan devam eden Ceyhun Yılmaz, herkesi 7. Kocaeli Kitap Fuarı’na davet etti. Katılımcıların büyük bir keyifle takip ettiği söyleşinin sonunda Kültür, Sanat ve Konservatuvar Şube Müdürü Hayriye Sözer katılımcılara çiçek takdim etti.  
