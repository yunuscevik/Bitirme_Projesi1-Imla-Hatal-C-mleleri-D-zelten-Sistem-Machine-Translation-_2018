 							
							
							
													
                      	  İyi yaşam fantezisi ne demek?    mK:  İdollere bakarak en iyi yaşantıyı kendinde kurmak. Instagram, sadece bu fikir üzerine kurulu. Herkes kendisinin en iyi halini göstermek istiyor. Yediği en iyi yemek, verdiği en güzel poz... Bu, etrafında da bir ekonomi yaratıyor. Kapitalizm, bu arzudan besleniyor. Tatmin garantisi veriyor.    Sizinki sadece yüzde 83...  mK:  Ürünlerde de görürsünüz: Yüzde yüz garanti. Bize göre bu ölçülebilirlik fikri, hayatı kısırlaştıran bir durum. Bir şey ölçülebilir olduğunda sürpriz bırakmıyor. Arzunun tatmin olması zaten hayatının bittiği an demek. Bittikten sonra yeni bir şey arzulamak gerekiyor.    Yüzde 17 neyi temsil ediyor?  mK:  İroni tabii. Farklı şehirlerde farklı versiyonlarını yapmayı planlıyoruz. Yüzde 17 pay, tatmin olmadığın, arzunu yaşatacağın, mutlu olmak için sebep arayabileceğin bir alan. Sürprize açık olan. Ölçemediğin ve tesadüfleri yakaladığın. Asıl hayat burada. Amacımız sergiyi gezenlerin bu yüzde 17yi bulmaları. Sergilenecek işlerden Airlessın amacı da bu. Havası çekilmiş balon oyuncaklar bunlar. Çin  malı, seri üretim için yapılmış fakat kötü katlandığı için hiçbiri birbirine benzemiyor. O hatanın peşinden giderek ürettik.   mentalKLINIKTEN İLHAM VERİCİ BİR GÜN TAVSİYESİ    - Arkeoloji Müzesi ve bahçesinde güne başlamak.  - Tahtakalede dolanmak. - Karaköy Perşembe Pazarından malzeme toplayıp stüdyoda çalışmak.   Mutlu musunuz?  mK:  Biz her zaman mutluyuz. Yarım yamalak. Tek arayışımız mutluluk değil. Olmamalı da. Yaptığımız işlerden memnunuz, o ayrı.    Yeterince mutlu musunuz?  mK:  Seçimden sonra, evet çok mutluyuz. İki gün evvel belki farklı yanıt verirdik. Kilit kelime yeterince zaten. Sayılabilirliği temsil ediyor. Sergide içeri girince direkt bu cümleyle karşılaşılıyorsunuz.    İyi yaşama hastalığı, bulaşıcı bir virüs müdür?  mK:  İyi yaşama hastalığı, çok doğru bir teşhis. Genç kuşakta artarak devam ediyor. Sosyal medya platformları üzerinden herkes kendisine bir öz-imaj yarattı.    Bu döngü nasıl kırılır?  mK:  Kaosla bağlantılı. Önce insan kendini sarsmalı, yere düşmeli. Sonra yeniden inşa edilmeli. Yeni söylem şu: Gelecek iyi, mutlu bir yer. Bizim zamanımızda gelecek hep kaosu çağrıştırırdı. Küresel ısınmalar, iç ve dış savaşlar... Bu da insanları anı yaşamaya itti. Şimdi durum farklı. Bir partidesin mesela. Hep bir Acaba bir sonrakine mi geçsek? Diğer parti daha mı iyi? durumu. Hep bir sonrakini merak etmekten, diğerini kovalamaktan müthiş bir depresyon, anksiyete hali.     :mentalKLINIKi oluşturan Yasemin Baydar ve Birol Demir, 22 yıldır beraber. Tek ses, tek akıl; birlikte yaşayıp birlikte üretiyorlar, çağdaş sanatı yeni söylem üzerinden yorumluyorlar.      Sergileri, 25 Haziranda Sardinya Adasındaki Louise Alexander Galleryde açılacak. Eylül ayındaysa Art International İstanbul Fuarında, Louise Alexander Galeri standında solo gösterimleri olacak.  						
						
							
												
