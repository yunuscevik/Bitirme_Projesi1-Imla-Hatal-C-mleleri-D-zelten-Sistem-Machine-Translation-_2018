 
							
							
												
						 Wikipedia, sanatçı Michale Mandiberg tarafından geleneksel ansiklopedi görünümüne kavuştu. Geliştirdiği yazılım ile Wikipedia'nın tüm İngilizce sayfalarını bir veri tabanında toplayan Mandiberg, sanal ansiklopediyi talep üzerine basılı hale getirebiliyor.    Al Jazeera'nin haberine göre her biri 7,471 cilt tutan Wikipedia'nın bir örneği, New York'ta açılan ve 2 Temmuz'a kadar sürecek 'From Aaaaa! to ZZZap!' adlı sergide gösteriliyor. Wikipedia'nın basılı halini evinde bulundurmak isteyenler, toplam 5,244,111 sayfa içeren ansiklopedi için yarım milyon dolar  ödemek zorunda. Mandiberg'in geliştirdiği yazılım sayesinde sadece belli başlıklarda Wikipedia'yı basmanın bedeli ise 80 dolardan başlıyor.  Wikimedia Derneği, ilk kez 2008'de PediaPress ile hazırladığı projede okuyucuya özel hazırlanan Wikipedia ansiklopedileri fikrini hayata geçirmişti. Sadece 15 bin kitabın basıldığı proje daha sonra rafa kaldırılmıştı. Geçtiğimiz yıl Indiegogo kampanyası ile başlatılan benzer bir projede başarısız olmuştu.  Wikipedia'yı basılı olarak elde etmek isteyenlerin dikkat etmesi gereken nokta, ansiklopedinin alındığı anda eskiyecek olması. Sanal ansiklopediye her gün botların yazdığı binlerce sayfa ekleniyor. 							
						
							
						
						
							