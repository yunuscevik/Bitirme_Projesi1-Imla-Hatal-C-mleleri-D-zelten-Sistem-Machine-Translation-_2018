
	Turkcell’den yapılan açıklamaya göre; Turkcell mobil ödeme ile Google Play Store’da tek tıkla kolay ve güvenli ödeme devri başladı. Turkcell’liler artık Google Play Store’dan oyun ve uygulama satın alırken Turkcell mobil ödeme servisini kullanabiliyor. 

	Google Play Store’da, Türkiye’de kredi kartı dışında bir seçenekle ödeme yapılabiliyor. Tüm Android cihazlarda kullanılabilen Turkcell mobil ödemeden, hem faturalı hem de ön ödemeli hatta sahip Turkcell’liler faydalanabiliyor. Böylelikle kullanıcılar, kredi kartı bilgilerini girmeden ve vakit kaybetmeden satın alma yapabiliyorlar. Ödeme, kullanıcının Turkcell faturasına yansıtılarak ya da TL bakiyesinden düşülerek gerçekleştiriliyor. Turkcell aboneleri Turkcell Mobil Ödeme ile tek seferde 100 TL’ye kadar işlem yapabiliyor.  
