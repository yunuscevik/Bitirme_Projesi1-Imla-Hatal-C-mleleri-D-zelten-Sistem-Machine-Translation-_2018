Bu yılın başlarında Fransız televizyon kanalı TV5 Monde IŞID'in siber saldırılarına hedef olmuştu. 
FireEye, örgütün hedeflerinin çok geniş olması bakımından hangi kurumun tehdit altında olduğunu saptamanın güçlüğüne işaret ediyor. 
FireEye'ın teknoloji müdürü David Merkel, "IŞİD saflarında çarpışmak için 
                Suriye 
              'ye giden çok insan var ama bu işi evinde oturup yapanlar da var. 
                İnternet 
               bağlantısı olan ve bilgisayar kullanımında bazı becerilere sahip bir kişi katkı sağlayabilir." dedi. 
IŞİD'in düşman güçler hakkında istihbarat toplamak için çatışma bölgelerinde siber saldırı araçlarına başvurduğunun bilindiğini söyleyen Merkel, bunun yanı sıra, dünyanın çeşitli yerlerindeki kişilerin de, giderek artan düzeyde, IŞİD adına siber saldırılar yürüttüğünü ve propaganda yayını yaptığını bildirdi. 
 'Örgüt adına yapıldığına kuşku yok'  
David Merkel, bu saldırıları doğrudan IŞİD'le ilişkilendirmenin güç olduğunu, ama bu tür faaliyetlerin örgüt adına yürütüldüğüne kuşku bulunmadığını belirtti. 
FireEye, IŞİD'den ilham alınarak küçük şirketlere ve Amerikan televizyon kuruluşlarıyla diğer 
                    haber 
                   kurumlarının 
                sosyal 
               medya sayfalarına saldırılar düzenlendiğini kaydediyor. 
Merkel, Fransız TV5 Monde kanalını birkaç saat süreyle yayın yapamaz hale getiren saldırının, IŞİD tarafından değil, IŞİD yandaşlarınca yürütüldüğünün açıkça görüldüğünü; zira örgütün sosyal medya üzerinden bu saldırıyı duyurmasının saatler aldığını, dolayısıyla eylemin merkezden yönetilmediğini söyledi. 
David Merkel, siber alanda girişilen eylemlerle IŞİD hiyerarşisi arasındaki kopukluk yüzünden bir sonraki saldırı hedefinin ne olduğu ve neyin peşinde oldukları tahmininde bulunulamadığını vurguladı. (BBC Türkçe)  