 
							
							
												
						 Araştırmanın sonuçlarına göre araçlarda yolcuların varlığı sürücüleri daha duyarlı hale getirirken, yolculuğun daha güvenli olmasını sağlıyor.   Şehirler arası yolculuklarda, yolculuk paylaşımı hem hesaplı hem de eğlenceli bir seçenek olarak dünyada milyonlarca kişi tarafından tercih ediliyor. 19 ülkede 20 milyondan fazla üyesiyle dünyanın en büyük şehirlerarası yolculuk paylaşım ağı olan BlaBlaCarın TNS Sofres ile yürüttüğü araştırmaya göre, yolculuk paylaşımı, sürücü davranışı ve sürüş kalitesi açısından daha güvenli!   Fransa , İngiltere, İspanya, Portekiz, Belçika, İtalya , Almanya, Polonya, Rusya  ve Türkiye olmak üzere 10 ülkede yapılan Yolculuk Paylaşımı ve Yol Güvenliği araştırmasına göre:    -Araçlarda yolcuların varlığı sürücülerin davranışına olumlu etki yapıyor   -Türkiyede sürücüler araçlarında yolcu varken, Avrupalı sürücülerden daha dikkatli!   Araştırma sonuçları, Türkiyede sürücülerin, araçlarında yolcu varken, Avrupalı sürücülere göre trafik kurallarına daha fazla dikkat ederek daha duyarlı davranmaya eğilimli olduklarını gösteriyor:   ·Türkiyede sürücülerin %76sı, araçlarında yolcu olmasının kendilerini, trafik kurallarına daha fazla dikkat etmeye yönelttiğini söylüyor. ·Sürücülerin %74ü ise araçlarında yolcu olmasının, hız limitlerine uyma konusunda daha duyarlı davranmalarını sağladığını belirtiyor. Diğer Avrupa ülkelerinde bu oran ortalama %57. ·Sürücülerin %80i, araçlarında yolcu olması durumunda, uzun mesafelerde her 2-3 saatte bir olmak üzere daha fazla mola verdiğini söylüyor. Diğer Avrupa ülkelerinde ise bu oran %61 seviyesinde. ·Türkiyede sürücülerin %90ı, araçlarında yolcu varken, direksiyon başında daha uyanık ve daha dikkatli kaldıklarını belirtirken %95i ise yolcularla birlikte seyahat etmenin eğlenceli olduğunu düşünüyor.   BlaBlaCarın kurucusu ve CEOsu Frédéric Mazzella, araştırma hakkında şunları söyledi: Sürücülerin  puanlanabildiği bir sistemi içeren yolculuk paylaşımı iki yönden faydalı; sürücülerin direksiyondayken uyumasına engel olurken, onları trafik kurallarına daha dikkatli olmaya teşvik ediyor. Güvenilir yolculuk paylaşımının, yolculuk maliyetlerini, trafiği ve hava kirliliğini azaltmaya yardımcı olmasının yanı sıra yol güvenliğine de olumlu yönde katkı sağladığını görmek son derecede sevindirici. Bu durum, hem yolcular hem de sürücüler için çift taraflı kazanç anlamına geliyor. 							
						
							
						
						
							