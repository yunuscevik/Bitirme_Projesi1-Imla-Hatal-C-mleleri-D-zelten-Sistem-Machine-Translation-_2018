
	Enerji ve Tabii Kaynaklar Bakanlığının verilerine göre Türkiye’nin yıllık sokak aydınlanması maliyeti yaklaşık 1.3 milyar TL. Ancak yıl başında başlatılan sokak lambalarının LED armatürlerle dönüşümü projesi kapsamında 500 milyon TL civarında bir tasarruf öngörülüyor. Yetkililer, enerji ihtiyacının azaltılabilmesi ve dışa bağımlılıktan kurtulabilmek için evlerde ve iş yerlerinde de LED’li aydınlatma ürünlerinin kullanımının yaygınlaşması gerektiğini vurguluyor. 

	 “GÜVENİLİR MARKALARI TERCİH EDİN”  
	NextLED aydınlatma satış müdürü Yavuz Ersöz’e göre büyük bir hızla ilerleyen LED teknolojisi yakın gelecekte mevcut aydınlatma sistemlerinin yerini alacak. Yüksek enerji tasarrufu, az ısı kaybı, uzun ömürlü oluşu, çevreye duyarlı olması ve bakım gerektirmemesinin LED teknolojisinin akla ilk gelen önemli özellikleri olduğunu belirten Ersöz vatandaşları güvenilir markaları tercih etmeleri gerektiği konusunda uyardı. 

	Ersöz, NextLED’in farklı özelliklerini ise şöyle sıraladı: “Aydınlatma ürünlerinin üretimi zor ve yüksek teknik bilgi gerektirmektedir. Tüketicilere tavsiyemiz güvenilir markaları tercih etmeleridir. NextLED ampullerin aydınlatma açıları 240 derecedir, piyasada bulunan diğer ürünlerde bu açılar bir hayli azdır ve aydınlatılan alanlar karanlık kalmaktadır. Ürünlerimizin tamamı alüminyum materyaller tarafından soğutulmaktadır, plastik ürünlerde oluşabilecek riskler (kısa ömür ve yangın çıkma olasılığı) NextLED ürünlerde yoktur. Soğutucular ve içerisinde kullanılan LED chipler özenle seçilmiştir.” 
	  
