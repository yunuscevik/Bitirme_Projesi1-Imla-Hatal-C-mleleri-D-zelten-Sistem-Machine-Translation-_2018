
	Turkcell’den yapılan açıklamaya göre; Turkcell ve grup şirketlerinden Turkcell Superonline'ın, enerji tasarrufuna yönelik teknoloji ve uygulamalarla, hem çevre korumasına hem de Türkiye’nin enerji faturasının azaltılmasına katkı sağlıyor. Uygulanan verimlilik ve tasarruf çözümleri sayesinde, 2014 yılında, 30,7 milyon TL’ye karşılık gelen 111 milyon kilovat saatlik enerji tasarrufu sağlandı. Ortaya çıkan tasarruf miktarı, 41 bin hanenin 1 yıllık toplam elektrik tüketimine karşılık geliyor. Turkcell’in, 2014’te kendi şebekesinde çevre dostu sistemlere yaptığı yatırımın toplam miktarı da 25,8 milyon TL’ye ulaştı. 

	Turkcell Pazarlama Ürün, Servis ve İşbirliklerinden Sorumlu Grup Başkanı Yiğit Kulabaş, Dünya Çevre Günü dolayısıyla yaptığı açıklamada, “Turkcell olarak çevresel, sosyal ve kurumsal yönetim alanlarında üzerimize düşeni en iyi şekilde yerine getirmek ve hepimiz için daha iyi bir gelecek yaratmak için çalışıyoruz. Türkiye’de geçtiğimiz yıl elektrik tüketimi, önceki yıla göre yüzde 3,7 artarak 255 milyar 490 milyon kilovatsaate (kWh) ulaştı. Ceplerden çıkan para toplam 94 milyar TL’yi buldu. 

	Enerji tüketiminin tamamının akıllı şebekelerle ölçülerek yönetilmesi ile bu miktarın 15 milyar TL’sinin tasarruf edilme potansiyeli var. Ülkemizde faaliyet gösteren toplam 21 elektrik dağıtım şirketinin tümü Turkcell ile çalışıyor. Ayrıca bu şirketlerin yüzde 75’inin tek tercihi Turkcell. Bugün toplam 200 bin akıllı sayaçtan 150 bini Turkcell M2M hatları ile çalışıyor. Biz makineler arası iletişimi ekonomik verimliliği artıracak bir çözümler bütünü olarak görüyoruz. 2014’te Türkiye’deki yaklaşık her 3 makineden 2’sine Turkcell M2M hatlarıyla hizmet vererek 1,6 milyon Turkcell SİM kartlı makineyi konuşturduk. Böylece ülke ekonomisine yalnızca 2014’te 2 milyar TL’den fazla katkı sağladık. 

	Son 3 yıla bakarsak bu rakam toplamda 4,5 milyar TL’ye ulaşıyor. Bugünün Dünya Çevre Günü olması dolayısıyla sürdürülebilir bir dünya için herkesi çevreye karşı daha duyarlı, doğayla dost olmaya davet ediyorum” dedi. Açıklamada; Turkcell, lojistikten tarıma, su ve elektrik sayaçlarından beyaz eşya sektörüne ve konutlara kadar kullanım alanı çok geniş olan teknoloji sayesinde bir yılda ülke ekonomisine, 2 milyar TL’den fazla katkıda bulundu. Turkcell M2M Akıllı Araç çözümleri sayesinde ise sadece trafikteki araçların yakıt tüketiminin azalmasıyla 1,3 milyar TL tasarruf sağlanmış oldu. Ayrıca, Turkcell hem kâğıt tüketimini hem karbon salınımını azaltan çevre dostu bir uygulama olarak e-fatura kullanımını teşvik ederek e-fatura kullanımı ile sadece 1 ayda 28 ton daha az kâğıt kullanılarak 476 ağaç kesilmekten kurtarıldığı belirtildi. Bu da yılda 5 bin 712 ağacın varlığının korunması anlamına geliyor. 
	  
