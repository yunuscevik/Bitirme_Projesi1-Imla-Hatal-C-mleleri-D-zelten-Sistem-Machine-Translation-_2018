 
							
							
												
						 BTK'nın kuruluşuna ilişkin kanuna göre, biri başkan olmak üzere toplam 7 üyeden oluşan Kurul'un üye sayısı, eski BTK Başkanı Tayfun Acarer'in görev süresini mayıs sonunda tamamlamasıyla 4'e düşmüştü. En az 5 üye ile toplanabilen ve en az 4 üyenin aynı yöndeki oyuyla karar alabilen Kurul'un üye sayısı Musa Şahin ve Figen Kılıç'ın atanmasıyla 6'ya çıktı. Böylece Kurulu'un toplanabilmesi için yeterli sayıya da son atamalarla ulaşıldı.  Telekomünikasyon hizmetleri temsilcisi olarak atanan Figen Kılıç, BTK'nın ilk kadın üyesi oldu. Böylece 2001'de Telekomünikasyon Kurulu olarak kurulan daha sonra Bilgi Teknolojileri ve İletişim Kurulu olarak adı değişen Kurul'a ilk defa kadın üye atandı.  Figen Kılıç, 1970'de Gaziantep'te doğdu. Selçuk Üniversitesi Mühendislik Fakültesi Elektrik-Elektronik Mühendisliğini bitiren, yüksek lisansını da Gebze Yüksek Teknoloji  Enstitüsü Mühendislik Fakültesi Elektrik-Elektronik Mühendisliğinde biyomedikal üzerine tamamlayan Kılıç, 1995'te İstanbul  Büyükşehir Belediyesi Bilgi İşlem Sanayi ve Ticaret AŞ'de (BELBİM) iş hayatına başladı. 2010-2014 arasında Çalık Holding şirketlerinden E-Kent Ödeme Sistemleri AŞ'de Proje Yönetimi ve Yazılım Direktörlüğünü yürüten Kılıç, 2014 -2015 arasında Turkcell İletişim Hizmetleri AŞ'de görev yaptı. Kılıç, proje yönetimi, test mühendisliği, süreç yönetimi konularında da özel eğitimler aldı.   Musa Şahin kimdir?   Ankara 'da 1969'da doğan Şahin, ilk, orta ve lise öğrenimine başkentte devam etti. Gazi Üniversitesi Mühendislik Mimarlık Fakültesi Elektrik-Elektronik Mühendisliği Bölümünü bitiren Şahin, Hacettepe Üniversitesi Elektrik-Elektronik Mühendisliği Bölümü'nden yüksek lisans derecesini aldı. Mezuniyetinden sonra bir süre araştırma görevlisi olarak çalışan Şahin, daha sonra çeşitli kamu kurumu ve özel şirketlerde yöneticilik yaptı. BTK'ya 28 Ocak 2010'da kurul üyesi olarak atanan Şahin, yeniden Kurul üyeliğine getirildi.  Tayfun Acarer'in görev süresinin sona ermesinin ardından, Kurul, BTK Başkanlığına vekalet eden Kurul'un 2. Başkanı Ömer Fatih Sayan ile üyeler İhsan Kulalı, Celalettin Dinçer ve Hidayet Yıldız'dan oluşuyordu.     							
						
							
						
						
							