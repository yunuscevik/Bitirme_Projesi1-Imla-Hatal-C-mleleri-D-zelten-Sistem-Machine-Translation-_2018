

  
    
      
       
     
	İspanyol Juan Carlos  Izpisua önderliğinde bir gurup bilim insanı , İspanya 'nın güneyindeki Murcia kentinde bir domuz çiftliğinde yapılan deneyleri basına ilk defa açtı. İzpisua bu laboratuvar çiftliğinde yetiştirilen domuzların iç organlarının insan vücuduna aktarılması konusunda sayısız deneyler yaptıklarını vurgulayarak son aşamaya geldiklerini ve çok yakın bir gelecekte pankreas, kıkırdak, böbrek  ve kornea naklinin mümkün olabileceği müjdesi verdi. 

	Domuz ile insanın iç organları arasında inanılmaz benzerlikler yaşandığına işaret eden Dr.Juan Carlos İzpisua: “Koroner arter yoluyla kan dağıtımının domuzlar ve insanlar  arasında neredeyse aynı olduğunu, derinin farklılık taşımadığını, ilk aylardaki embriyon gelişiminin bile bu hayvanla insan arasında birebir uyduğunu söyleyebilirim” dedi. Bilim insanlarının domuzu deneylerde son yıllarda sıkça kullanmaya başladığına dikkat çeken İzpisua, buna örnek olarak domuz kalp  kapakçıkların yıllardır alternatif olarak kardiyoloji kullanıldığını hatırlattı. Dr.Juan Carlos İzpisua, bu çalışmaların bir de etik yönü olduğuna da vurgu yaparak “bazı ülkelerin bu nakle nasıl tepki göstereceğini bilmemiz gerekir” dedi. 

	  Mehmet ÇİFTÇİ  - MADRİD  / (DHA)  
  
 
