
	Cevahir Otel’de yapılan toplantıya, Net İletişim Teknoloji’nin sağladığı kablosuz altyapıyı kullanan Bağcılar Belediyesi Strateji Geliştirme ve Mali Hizmetler Müdürü Mehmet Akif Görentaş, İSKİ Bilgi İşlem Daire Başkanı Çetin Çibuk, Beyoğlu Bölgesi Kamu Hastaneler Birliği Bilişim Teknolojileri Uzmanı Ercan Özçelik, Turkish Ground Services (TGS) Bilişim Teknolojileri Şefi Fatih Yılmaz Akan ve TÜBİTAK – BİLGEM Uzman Araştırmacı İbrahim Hakkı Salim katılarak başarı hikayelerini paylaştılar. Türkiye’de 14 yıldır kamu kurumlarına ve özel şirketlere kablosuz altyapı hizmeti sağlayan Net İletişim Teknoloji ve dünyanın kablosuz teknoloji ekipmanı üretiminde lider firmalardan biri olan Radwin ile ortak projelerinin tanıtıldığı toplantıya Net İletişim Teknoloji CEO’su Ömer Demir, Radwin CEO’su Roni Weinberg, Radwin Genel Müdürü Raymond Forado ve Radwin Ürün Direktörü Yossi Nisan katıldı. 

	 YENİLİKÇİ LİDERLER KABLOSUZ TEKNOLOJİLERİ TERCİH EDİYOR  
	''Yeniliklerin Liderliği'' toplantısında, Net İletişim Teknoloji'nin Türkiye’de uyguladığı yüksek teknolojiyi ve dünyaca ünlü kablosuz ekipman sağlayıcı Radwin’in ekipmanlarını Türkiye’de kullanan Kamu, Kurum, kuruluş ve özel şirketlerin önemli isimleri, başarı hikayelerini paylaştılar. 

	Yeni Nesil Kablosuz Teknolojileri tercih eden ve toplantıda konuşma yapan Yenilikçi Liderler, kablosuz altyapıların sağladığı avantajları dile getirdi. Noktadan noktaya, noktadan çok noktaya, dış ortam Wi-Fi ve mobil çözüm olarak sunulan kablosuz teknolojilerin kazı derdi olmadan kolay kurulum yapılıyor olması, işletme maliyeti gerektirmemesi, katma değerli ve uygun maliyetli olması ve Net İletişim Teknoloji’nin sunduğu projelendirme ve Türkiye’de yerleşik eğitimli mühendis kadrosu ile teknik destek avantajının kendilerine sağladığı faydayı vurguladılar. 

	Türkiye’de kablosuz ağ hizmetlerini, KOBİ’ler, büyük işletmeler, internet servis sağlayıcıları, Telekom operatörleri, elektrik dağıtım şirketleri, barajlar, atık su ve su toplama merkezleri, tren, metro, metrobüs ve tünel işletmeleri ile liman ve havayolu işletmeleri, petrol ve gaz işletmeleri, belediyeler, kıyı emniyeti, polis, jandarma, kamu güvenliği, havayolu şirketleri, organizasyon şirketleri, AVM’ler, okul ve üniversitelere kadar geniş bir yelpazeye sunan Net İletişim Teknoloji, Radwin’in yeni nesil kablosuz mobil ekipmanlarını canlı bir demo ile tanıttı. Demo’da, emniyet güçlerinin suçu önleme ve suçluyu yakalamada kablosuz teknolojileri nasıl kullandığı, polis aracı içindeki kamera ve izleme merkezindeki kameralarda suçlunun nasıl takip edildiği örnekleri ile gösterildi. 

	Genişband kapasite sunan kablosuz mobil ekipmanların tanıtım toplantısında konuşan Net İletişim Teknoloji CEO’su Ömer Demir, “Biz 2001 yılından bugüne kadar dış ortam kablosuz altyapılarda emniyete, belediyelere, jandarmaya, kıyı emniyetine, sınır güvenliğine ve metrobüs gibi hareket halinde veya sabit olan her türlü noktanın birbirine kablosuz olarak bağlanması ile yüksek kapasitede video, internet, ses, görüntü aktarımı gibi konularda hizmet veren ve bunların tamamında Türkiye’de ilkleri gerçekleştirmiş bir firmayız. Bugün burada da bu ilklerin bir yenisi olarak iş ortağımız dünya devi kablosuz ekipman üreticisi Radwin’in yeni ürünlerinin tanıtımı ve bu ürünlerin 300 km hızla giden bir trende dahi nasıl kullanıldığını ve trene nasıl görüntü, internet, ses gibi erişimlerin sağlandığını anlatıyoruz” dedi. 

	Kablosuz teknolojinin uzun mesafelerde, deniz aşımında veya şehir içinde kablo çekilemeyen bölgelerde alternatif olarak kullanılabilen bir teknoloji ürünü olduğunu ifade eden Ömer Demir, Net İletişim Teknoloji’nin özellikle kurum ve kuruluşlara hizmet sunan bir şirket olduğunu dile getirdi. 

	Kablosuz teknolojinin gelişen dijital teknoloji ile birlikte çalışabilecek bir platform sunduğunu söyleyen Demir, “Örneğin bir liman işletmesinde kablosuz platform kullanımı ile tabletler aracılığıyla bütün liman içindeki operasyonun yönetimi yapılabiliyor” diye konuştu. 

	 “TÜRKİYE YENİ NESİL TEKNOLOJİLERİN UYGULANMASI KONUSUNDA HIZLA İLERLEYEN BİR ÜLKE”  
	Belediyelere 10 yılı aşkın süredir “Sokakta İnternet” isimli hizmeti sunduklarını hatırlatan Ömer Demir, konuşmasına şöyle devam etti: “Belediyeler adına belediye sınırları içinde yeni teknoloji ve altyapıları kullanarak halka güvenli bir şekilde internete erişebilecekleri platformlar sunuyoruz. Bağcılar Belediyesi, Beyoğlu Belediyesi gibi büyük networklere sahip belediyelerimiz var. Teknolojinin ilerlediği her noktada Net İletişim Teknoloji olarak halkın yeni teknolojilerle tanışmasını sağlıyoruz. Türkiye, yeni nesil teknolojilerin uygulanması konusunda hızla ilerleyen ve çabuk adapte olan bir ülke. Türk halkı olarak teknolojiyi seviyoruz.” 
	  
