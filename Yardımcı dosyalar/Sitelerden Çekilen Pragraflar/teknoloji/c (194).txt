
	10 yıldır Bilgi Teknolojileri ve İletişim Kurumu Başkanlığı görevini yürüten Tayfun Acarer’in görev süresi 1 Haziran tarihinde sona erdi. 2005 yılında Telekomünikasyon Kurulu Başkanlığı görevine atanan Acarer, 2010 yılında ise Bilgi Teknolojileri ve İletişim Kurulu Başkanlığı’na atandı. 

	SAYAN VEKALET EDECEK 

	BTK Başkanı Dr. Tayfun Acarer’in görev süresinin sona ermesi nedeniyle BTK Başkanlığı’na Kurul 2. Başkanı Dr. Ömer Fatih Sayan vekalet edecek. Geçen hafta Kurul’da yapılan seçimde Sayan, oybirliği ile Kurul 2. Başkanlığı görevine seçildi. 

	OXFORDLU BAŞKAN 

	BTK Başkanlığı’na vekalet edecek Sayan, Almanya Münih Teknik Üniversitesi Elektrik ve Elektronik Mühendisliği Haberleşme Mühendisliği’nde İnsan Makine Haberleşmesi alanında master, İstanbul Üniversitesi Fen Bilimleri Enstitüsü Biyomedikal Mühendisliği’nde Duygusal Zeka Modeli oluşturulması konusunda doktore yaptı. Sayan, . İngiltere Oxford Üniversite’sinde ise ‘Diplomasi’ eğitimi aldı. Sayan, Türkiye, Almanya ve Amerika Birleşik Devletleri’nde sektörle ilgili özel şirketlerde çip üretimi, cep telefonu dizaynı ve AR-GE alanlarında çalıştı. Silikon Vadisi İnsiyatifinde görev alarak girişimcilik konusunda çalışmalarda bulundu. Türkiye ve Almanya’da çeşitli üniversitelerde Bilişim Hukuku ve Bilişimde Yeni Trendler konularında dersler veriyor. 

	Sayan, Cumhurbaşkanı Recep Tayyip Erdoğan’ın Başbakan olduğu dönemde Başbakan Başmüşavirliği görevinde bulundu. 
