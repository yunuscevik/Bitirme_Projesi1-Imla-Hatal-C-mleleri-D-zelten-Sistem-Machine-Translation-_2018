

  
    
      
       
     
	  

	LG,  G4  ile oldukça agresif bir pazarlama stratejisi izliyor. Arka kapak deri kaplı ve isteğe göre değişebiliyor. Oldukça başarılı bir ergonomiye sahip olan LG G4, görsel olarak da ilgi çekiyor. Tabi bu özellik tek başına yeterli değil. Bunu bilen LG, kendisini farklılaştırmak için oldukça fazla zahmete girmiş. Öyle ki, deri kaplı arka kapağın yanı sıra ön tarafta telefonu çiziklerden ve darbelerden koruyan Gorilla Glass 3 teknolojisine sahip 5.5 inç dev bir ekran yer alıyor. 

	  

	LG, bu üründe metal çerçeve modasına uymadı. Önceki modellerde olduğu gibi bu üründe de plastik çerçeve kullanıldı. Bu hem bir avantaj hem de dezavantaj. Metal çerçeveli ürünler çok daha havalı görünüyorlar. LG G4, bu eksikliği deri kaplı arka kapak ile çözüyor. Bununla birlikte plastik çerçeveli ürünlerde ekran camının kırılması metal çerçeveli ürünlerle kıyasla çok daha az.  LG G4’ de kullanılan plastik malzeme, esnediğinden dolayı darbeyi emiyor ve bu sayede de camın kırılmasını önlüyor. 

	  

	  

	  

	 Düşük Güçte Yüksek Performans  

	  

	2560 x 1440 piksel çözünürlüğüne sahip olan 5.5 inç büyüklüğündeki ekran iPhone  6 Plus gibi üst ligde yarışıyor. Kullanılan Snapdragon 808 işlemci, 1.8 GHz saat frekansında 6 çekirdek çalıştırıyor. Bu işlemcinin en büyük özelliği X10 LTE desteğinin yanı sıra çok düşük bir güç tüketiminde yüksek bir performans sergilemesi. Bu özellikler 3 GByte bellek ile birleştiğinde müthiş bir performansa ulaşılıyor. Yaptığımız testlerde menü arası geçişlerde ve uygulamalarda yüksek bir performans elde ettik. Oyun  testlerinde her türü isteğimizi karşılayan  LG G4 , tam yük altında bile zorlanmadan işine devam edebiliyor. 

	  

	 LG G4 ’ün sahip olduğu kapasite 32 GByte. Bu kapasitenin sadece  24 Gbyte’ı kullanılabiliyor. Daha fazla kapasite isteyen kullanıcılar microSD kart yuvasına 128 GByte’lik micro SD takabilirler. Micro SIM destekli LG G4, değiştirebilir 3000 mAH’lik bir pile sahip. Yaptığımız testlerde, Pil kullanım süresi yaklaşık 10 saat sürüyor. Bu değer LG G3 ile kıyaslandığında, G4’ün pil kullanım süresinde %20 daha avantajlı olduğunu söylemeliyiz. 

	  

	Günümüzde bir çok üretici arka kapak tasarımlarından vazgeçmiş durumda. LG G4 eski geleneği sürdürme niyetinde. Değiştirilebilir pil elbette büyük bir avantaj. Ama bu avantajı elde etmek için su ve toza karşı koruma standartlarından ne yazık ki vazgeçmek  gerekiyor. 

	  

	  

	  

	 Karanlık Ortamlarda Müthiş Performans  

	  

	LG G4’ün arka kamerası 16 MP’lik bir çözünürlükte fotoğraflar çekebiliyor. Bu kameranın en büyük özelliği , f1.8 diyafram açıklığı değeri ile, flaş olmadan karanlık ortamlarda müthiş fotoğraflar çekebilmesi. Tüm bunlarla birlikte G4’te yeni bir optik sabitleyici kullanıldı. LG G3, 1 derecelik sallanmalarda fotoğraf çekebiliyorken, LG G4 iki derecelik titreşimlerde başarılı fotoğraflar çekebiliyor. Bu da ister istemez fotoğraf kalitesini inanılmaz derecede yükseltiyor. Fotoğraflar daha aydınlık ve renk  doğruluğu daha üst seviyelere taşınıyor. LG, elbette fotoğraf profesyonellerini de düşünmüş durumda.  LG G4 ’de bulunan Expert modu sayesinde profesyonel fotoğraf makinelerinde bildiğimiz birçok ayar yapılabiliyor. 

	  

	Ürünün ön tarafında ise geniş açıya sahip 8 MP’lik bir Selfie kamera yer alıyor. Bu kameranın en büyük özelliği, 2 saniye aralıklarla dört resim çekebilmesi. 

	  

	 Zengin donanım birleşenlere sahip  

	  

	Uzun lafın kısası. LG, kullanıcıların tüm isteklerini bu ürün ile karşılamak istiyor. Belli ki, LG piyasanın neler İstediğini çok iyi araştırmış. 

	  

	Miracast, NFCü Bluetooth ve gelişmiş LTE teknolojilerinin yanı sıra Android  5.1 Lollipop işletim sistemi hiçbir isteği karşılıksız bırakmıyor. Bununla birlikte hafif eğik ergonomik tasarım  ve deri kaplı arka kapak ürüne inanılmaz bir hava katıyor. 

	  

	  

	 Teknik Özellikler  

	  

	 Ekran:  5.5 inç (2560×1440) 
	 İşlemci:  Snapdragon 808 (6 çekirdek) 
	 Bellek:  3 GByte 
	 Kapasite:  32 GByte 
	 İşletim Sistemi:  Android 5.1 
	 Kamera:  16 MP Arka, 8 MP ön 

	  

	 Daha Küçük Bir iPhone Modeli Mi Geliyor?    
 
