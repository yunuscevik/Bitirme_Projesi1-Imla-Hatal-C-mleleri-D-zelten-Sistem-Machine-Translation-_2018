Google'ın 2012'de Motorola satın almasıyla birlikte kontrolüne aldığı ATAP (Gelişmiş 
                Teknoloji 
               ve Ürünler grubu), Google I/O etkinliğinde yepyeni projelerini sergiledi. Bu projelerin gerçeğe dönüşüp dönüşmeyeceği belli olmasa da, bizce gözden geçirmeye değecek kadar ilginçler. 
Project Soli: Apple Watch'un dijital tacına benzeyen Soli, parmaklarınızın hareketlerini en ince detaylarıyla algılayabiliyor. Bu şekilde kaydırma çubuklarını, düğmeleri saatin ekranına dokunmadan kontrol edebiliyorsunuz.  Project Jacquard: Jacquard sayesinde giysilere dokunmatik bir yüzey eklemek mümkün hale geliyor. Google ile birlikte çalışan Levi's, etkileşimli giyim eşyaları üretmek üzere çalışmaktalar. Project Vault: Google, güvenliğe adanmış bir bilgisayarı bir microSD kartın içerisine sığdırmayı başardı. Telefonlara, tabletlere, masaüstü PC'lere ve IoT cihazlarına bağlanabilen kart, veri şifreleme ve uçtan-uca 
                iletişim 
               işlevleri sunuyor. Projeyi en değerli verilerinizi saklamakta kullanacağınız bir kasa gibi düşünebilirsiniz.  Çok modlu biyometrikler: ATAP, kullanıcının sesinin, yazma şeklinin, yüz özelliklerinin ve konumunun detaylarını algılayan bir sistemle parolaları ortadan kaldırmayı planlıyor. Tüm bunlardan elde edilen veriler bir "güven puanına" dönüştürülüyor. Örneğin bir 
                banka 
               uygulaması, çok yüksek puan gerektireceğinden, kullanıcı girişine ihtiyaç duyabiliyor.  Project Ara: Google, modüler telefon projesinden pek bahsetmese de, kamera modülü takıldığında onu algılayan bir prototipi gösterdi. Böylece cihazın kamerası ilk kez çalışır halde görüntülenmiş oldu.  