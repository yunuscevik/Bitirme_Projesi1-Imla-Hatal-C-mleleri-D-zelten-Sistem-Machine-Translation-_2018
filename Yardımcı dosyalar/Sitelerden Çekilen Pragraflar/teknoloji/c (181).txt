
	İngiliz The Guardian Gazetesi, geçtiğimiz günlerde Cumhurbaşkanı Recep Tayyip Erdoğan’ın ‘daha fazla güçlenmemesi gerektiğini’ deklare eden bir yazı yayımladı. Erdoğan’a kişisel hakaretlere varan ifadelerin kullanıldığı yazıda Erdoğan’ın diktatör olduğu öne sürüldü. 

	Daha önce hükümete ve Cumhurbaşkanlığı makamına yönelik haddini aşan açıklamalarda bulunan New York Times Gazetesi’ni hackleyen Türk Hack Team üyesi hackerlar bu defa The Guardian Gazetesi’nin internet sitesini (theguardian.com/uk) hedef aldı. Yüzlerce hackerdan oluşan timler gece saatlerinde siteye operasyon düzenleyerek, siteye bir süre internet erişimini engelledi, sunucularına ağır hasar verdi. 

	 “YAYINLAR BELİRLİ ÇIKARLARIN GÜDÜMÜNDE”  
	Saldırıya ilişkin grup adına açıklama yapan Türk Hack Team Lideri ZoRRoKiN, ülkedeki seçim sürecini kaynayan kazana benzeterek, süreci kızıştırmak isteyen her gücün, sınır ötesi demeden kazanın altına odun koymak için sıraya girdiklerini anlattı. Basının, gerek yurt içinde, gerekse yurt dışında ciddi bir etik sorunu yaşadığını ileri süren ZoRRoKiN, saldırı yapmalarına neden olan yayınların eleştiri veya objektif analizler olmadığını, bu yayınların belirli çıkarlar güdümünde ülke yönetimini yıpratmaya ve halkın kafasını karıştırmaya yönelik olduğunu söyledi. 
	  

	 
