Orta seviye 
                Samsung 
               Galaxy serisinin yeni üyelerine ait dedikodular, bir süredir internete dolanmaktalar. Şimdiyse bu telefonlardan birini ilk defa görme şansı elde etmiş olabiliriz. 
Nowhereelse.fr web sitesinin yayınladığı fotoğraflardaki cihaz, sitenin iddiasına göre Galaxy A8'in ta kendisi. Samsung Galaxy A7'ye benzeyen cihaz, metal çerçeveye sahip gibi görünüyor ve kaynağa göre 157,7 x 76,7 x 5,9mm boyutlarında ve 140 gram ağırlığında.  
Sızıntıyla birlikte gelen teknik özellikler, önceki duyduklarımızı doğrular nitelikte. Galaxy A8, iddialara göre 5,7 inç'lik 1080 x 1920 Super AMOLED ekrana, sekiz çekirdekli Snapdragon 615 işlemciye, 2GB RAM'e, 16 megapiksel kameraya, 5 megapiksel ön kameraya, 3.050mAh pile ve 16GB depolama alanına sahip. MicroSD kart yoluyla genişlemeyi destekleyen cihaz, Android 5.1.1 ile çalışıyor. 
Daha önceki fısıltıların parmak izi tarayıcısı hakkında dedikleri, doğru çıkmış görünüyor, çünkü A8'de bir parmak izi sensörü var. 
İdeal bir orta seviye telefonu olacağı anlaşılan Samsung Galaxy A8'in çekiciliğinde, fiyatı önemli rol oynayacak. Sızıntıların yoğunluğuna bakarak resmi tanıtım için muhtemelen çok fazla beklemeyeceğimizi söyleyebiliriz. 
   