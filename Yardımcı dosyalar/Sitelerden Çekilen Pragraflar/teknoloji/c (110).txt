

  
    
      
       
     
	  

	  

	  

	Steam oyunlarını çalıştırma kapasitesine sahip olacak Setam Machines, monitöre veya televizyona bağlanarak, bir konsol cihazı gibi çalışabilecek. Bu sayede, PC oyunlarını oynamak isteyen ancak pahalı PC cihazları satın almak veya toplamak zorunda kalmak istemeyen oyun  severler, pratik şekilde Steam üzerinden PC oyunlarını oynayabilecekler. 

	  

	Alienware ve Cyberpower tarafından ön siparişe açılan konsolların kullanıcılara ulaşma tarihi ise Ekim 2015 olacak. 2015 içinde çok sayıda başka Steam konsolu daha duyurulacak ve piyasaya çıkacak. Steam’in sahibi olan oyun geliştiricisi ve dağıtıcısı Valve, Steam Machines hamlesi ile Xbox ve Playstation  markalarına karşı çok büyük bir rakip olarak ortaya çıkmış olacak. 

	  

	Cihazların fiyatları aslında çok da ucuz sayılmaz. Alienware konsolu 449 dolardan, Cyberpower ise 499 dolardan ön siparişe çıktı. bu fiyatlar aslında monitörsüz bir oyun PC kasası ile aynı düzeyde. Ancak konsolların, pratik şekilde Steam’e bağlanarak, kullanıcılara hızla oyun oynama imkanı verdiği için oyun PC’leri yerine tercih edilebileceği düşünülüyor. Ayrıca, başka markaların konsolları da duyuruldukça fiyatların düşmesi bekleniyor. Yine de çoğu Steam kullanıcısının aslında “power user” olduğu ve zaten PC toplama yeteneğine sahip oldukları ya da zaten yüksek yetenekli PC sahibi oldukları düşünülünce, eski Steam kullanıcılarının Steam Machines’e ilgi göstermesi beklenmiyor ancak Steam dünyasına girmek isteyen yeni kullanıcıların bu cihazları tercih edebileceği tahmin ediliyor.   
 
