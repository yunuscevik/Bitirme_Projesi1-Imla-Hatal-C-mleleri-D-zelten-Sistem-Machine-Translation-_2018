
	Apple CEO’su Cook, Washington’da yaptığı bir konuşmada insanların mahremiyet ve güvenlik arasında bir seçim yapmak zorunda bırakılmamaları gerektiğini söyledi. Facebook ve Google isimlerini doğrudan söylemeyen Cook, müşterilerinin kişisel verilerini paraya çeviren şirketleri üstü kapalı olarak eleştirdi. Cook, “Sizin hakkınızda öğrenebilecekleri her şeyi öğreniyorlar ve bunu para karşılığında satıyorlar” dedi ve ekledi: “Bunun yanlış olduğunu düşünüyoruz ve Apple bu tarz bir şirket olmayı istemiyor.” 

	Elektronik Mahremiyet Bilgi Merkezi (EPIC) tarafından kurumsal liderlik ödülü alan Cook, “Apple özel verilerinizi istemiyor” ifadelerini kullandı. 

	Bir Google sözcüsü BBC’ye yaptığı bir konuşmada Tim Cook’un açıklamasına doğrudan yorum yapmasa da güvenlik bölümünün, siteye, yakın zamanda eklendiğini kaydetti. Google sözcüsü “Biz kişinin izni olmadıkça kişisel bilgileri kimseyle paylaşmıyoruz” şeklinde konuştu. 
	  
