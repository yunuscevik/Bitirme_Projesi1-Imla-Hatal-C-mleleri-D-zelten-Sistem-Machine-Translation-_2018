
	Henüz bir senenin dolmamasına rağmen 10 milyonun üzerinde kayıt gerçekleşti. Yeni uzantılar içerisinde Türkiye'ye özgü “.istanbul”, “.ist” gibi uzantılarda bulunmakta. Şu ana kadar en çok kayıt “.video” domaini üzerinden gerçekleşmiş durumda. Whois sorgusu yapıldığında ise dünyanın en büyük video portalları olan Youtube, Dailymotion ve Vine'ın kendi .video uzantılarını satın aldıkları görünüyor. Yurtiçi video portalı olan izlesene.com'un da izlesene.video domainini kendi adına kayıt ettirdiği görülüyor. European Domain Centre'ın yaptığı açıklamaya göre, yeni uzantılı domainler yapılan araştırmalar sonrası ispatlanan verilerle Google aramalarında diğer uzantılı domainlere nazaran avantaj sağlıyorlar. Örneğin .tool uzantılı domainler üzerinden yapılan bir araştırma sonucuna göre, satın alınan www.psychology.tool web sitesi Google'da yapılan "psychology tool" aramasında birinci sırada çıkıyor. Üstelik domain açılalı sadece 1 ay olmasına rağmen. 
	Yine Almanya seo kökenli Search Metrics firmasının .club uzantılı domainler üzerine yaptığı bir araştırmaya göre coffee.club domaini Google'da yapılan "coffee club" aramasında birinci sıraya oturmuş durumda. 
	Bu domainler ilk açıldıklarında ve içerikleri henüz yok denecek kadar az olmalarına rağmen diğer domain'lere nazaran Google gözünde arama sonuçlarında avantaj kazanmışa benziyorlar. 

	Yeni domainler Google için Cluster'lara ayrılmış bir yapı sunuyor olabilir. Google için yeni uzantılar sitenin ne hakkında bilgi içerdiği konusunda önemli bir sinyal, işaret olabilir. Bu nedenle Google yeni uzantılı domainleri diğer uzantılı domainlere nazaran öne çıkartıyor, mevcut uzantıları kullananları bu konuda teşfik ediyor olabilir. Önümüzdeki günlerde açılacak olan .istanbul ve .ist domainleri ise yerel aramalarda avantaj sağlayabilir. 
	Sonuç olarak yeni uzantılı domainler yeni girişimciler için isim bulma sorununu çözerken köklü firmalar için de Google'daki pozisyonlarını korumları için önem arz ediyor. Sektörde lider durumda bulunan Youtube, Vine, Vimeo, Dailymotion gibi firmaların .video domainlerini satın almaları da yeni uzantılara verildikleri önemi ve kendi firmalarını rekabete karşı kapattıklarını gösteriyor.  
