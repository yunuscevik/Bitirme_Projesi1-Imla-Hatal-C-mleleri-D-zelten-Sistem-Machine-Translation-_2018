Apple'ın 2007'de ilk iPhone'u dünyaya tanıtmasıyla, bir anlamda akıllı telefonun tanımı yapılmış oldu. Piyasada rekabet edebilecek bir "akıllı telefonun", Apple'ın iPhone'una benzemesi gerektiği anlaşıldı. 
Samsung gibi bazı firmalar, ürünlerini başarıyla zamana uygun hale getirdi. Ancak geriye kalan BlackBerry gibi firmalar, tüketicilere yönelik akıllı telefonlar tarafından tam anlamıyla gafil avlanmışlardı. Jacquie McNish ve Sean Silcoff'un kaleme aldığı "Losing the Signal: The Untold Story Behind the Extraordinary Rise and Spectacular Fall of BlackBerry" adlı yeni kitapta BlackBerry'nin yükselişi ve düşüşü inceleniyor. Wall Street Journal'ın henüz piyasaya sürülen kitaptan yayınladığı alıntılar ise oldukça ilginç. 
Kitaba göre iPhone'un en önemli özelliklerinden biri olan tam web tarayıcısı işlevinin  BlackBerry tarafından kullanılmasına izin verilmemiş. Bunun nedeniyse mobil taşıyıcıların ağın aşırı kullanımından endişelenmeleri. Kitabın verdiği bir başka şaşırtan bir bilgiyse, BlackBerry yöneticilerinin iPhone'un potansiyelini ilk aşamada anlayamamış olmaları. RIM yöneticilerine göre iPhone, pilini hızla tüketiyordu ve kötü bir sanal klavyeye sahipti. Dolayısıyla RIM'in temel işlerini tehdit etmiyordu. 
iPhone'un başarısı üzerine Verizon, BlackBerry'yi yeni bir 
                telefon 
               çıkarmaya zorladı. Sonuç olarak ortaya çıkan BlackBerry Storm, yazarken geri bildirim veren, tüm ekranı büyük bir düğmeden oluşan bir telefondu. Ancak telefonun yazılımındaki sorunlar, web tarayıcısının yavaşlığı ve "tıklanabilir" ekranın köşelerde yeterince iyi tepki vermemesi, sorunlara yol açtı. Cihaz, yoğun 
                reklam 
               kampanyaları nedeniyle çok sattı ancak kısa süre sonra bahsettiğimiz sorunlar yüzünden birçok iade yapıldı. 
Kitaptan yayınlanan alıntılar, en tepelerde bulunan bir 
                teknoloji 
               firmasının 
                sektör 
               dinamiklerine ayak uydurmadığında nasıl kaybolabileceğinin iyi bir örneği.  