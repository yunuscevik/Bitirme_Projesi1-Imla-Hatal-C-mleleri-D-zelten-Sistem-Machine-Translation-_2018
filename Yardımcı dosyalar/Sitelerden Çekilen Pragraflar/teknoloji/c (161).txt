
	Aralarında Hyundai, Barcelona gibi ünlü markaların ve Tayland, Malezya, Lesotho, Polonya gibi ülkelerin devlet sitelerinin de bulunduğu çeşitli web sitelerini ele geçiren Türk Hack Team üyesi siber sipahiler, sitelerin anasayfasına, operasyona ismini verdikleri “Fetih” görselleri koydu. 

	 DAHA BÜYÜK OPERASYON HAZIRLIĞI  

	Grup adına konuşan Türk Hack Team Lideri ZoRRoKiN, fetih bilincini kalplerinde ve gönüllerinde yaşadıkları için sanal alemde bunu dosta ve düşmana hissettirmek istediklerini kaydetti. Dünyaya hakim olan ecdadın torunları olarak bu tip saldırıların artarak devam edeceğini belirten ZoRRoKiN, Türkiye’nin son yıllardaki konumunun kendilerine ilham ve güç verdiğini bildirdi. ZoRRoKiN, yakında idam edilmesi konuşulan Mursi ve tüm Müslüman alemi için operasyon hazırlığında olduklarını ve tüm oyunlara, kumpaslara, güzel bir ders hazırladıklarını sözlerine ekledi. 
