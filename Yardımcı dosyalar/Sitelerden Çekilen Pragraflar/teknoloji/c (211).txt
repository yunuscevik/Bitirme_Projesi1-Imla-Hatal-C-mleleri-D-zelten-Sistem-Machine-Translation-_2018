
	Açılışa Esenyurt Kaymakamı Ekrem İnci, Esenyurt Belediye Başkanı Necmi Kadıoğlu, Esenyurt Milli eğitim Müdürü Hasan Dal, Öğretmenler ve çok sayıda öğrenci katıldı. 300’e yakın teknolojik tasarım, 200’e yakın görsel sanatların sergilendiği fuara ilgi yoğun oldu. Öğrenciler kendi hayallerini gerçeğe çevirme fırsatı buldular. Farklı hayallerin buluştuğu fuarda çocuklar kendilerini ispat etme fırsatını yakaladı. 

	Esenyurt Belediye Başkanı Necmi Kadıoğlu fuarda stantları dolaşırken yaşları 12 ila 14’ü geçmeyen genç dâhilerin yapmış olduğu bu beceri dolu el sanatlarının boylarını bile geçtiğini söyledi. Başkan Kadıoğlu, böyle bir gelecek nesille sahip olduğu için ülkenin ve milletin şanslı olduğunu dile getirdi.  
