 
							
							
												
						 Turkcell'den yapılan yazılı açıklamaya göre, T60, bugünden itibaren "Turkcell.com.tr" üzerinden, 29 Haziran tarihinden itibaren ise tüm Turkcell Mağazaları'nda satışa sunuluyor. 8 çekirdekli işlemcisi, gelişmiş kamerası, akıllı sensörleri, hızlı şarj özelliği ve aksesuarları ile öne çıkan Turkcell T60'ın peşin fiyatı ise 889 TL...  Açıklamada yer alan bilgilere göre, 7,8 milimetrelik ince tasarıma, 5 inçlik IPS ekranda HD kalitesinde multimedya deneyimine sahip T60, daha yüksek performans için 8 çekirdekli 1.5 GHz Qualcomm işlemci ile donatıldı.  2 bin 400 mAh bataryası ve yüzde 40 daha hızlı şarj olabilme özelliğine sahip telefon, T-Sensör uygulaması üzerinden sıcaklığı, nemi ve basıncı, T-Fit uygulamasın üzerinden de adımsayar özelliği ile atılan adımları ölçebiliyor.  T60, 13 MP'lik otomatik odaklama özellikli kamerası ile canlı görüntüler elde ediyor. 5 MP ön kameraya sahip T60'ın bir diğer özelliği ise, sesli komut veya el işaretleriyle kumanda edilebilmesi. Bu özellik sayesinde telefona temas etmeden sesli komut, el işaretiyle veya gülümseme ile selfie çekmek, gelen bir aramayı kabul ya da reddetmek mümkün oluyor. 							
						
							
						
						
							