
	LG G4’ü hiç böyle görmediniz. Güney Koreli dev marka kamera görüntüsü ve video çekimiyle Samsung ve iPhone gibi diğer telefon markalarına gözdağı veriyor .Bu görüntüler daha önce izlediğiniz telefon işkencelerine hiç benzemiyor. 

	 Bu konuda bir hayli deneyimli olan Richard Ryan ve FullMag ekibi LG G4’ü Fransız yapımı bir saldırı ve piyade tüfeği olan FAMAS ile vurdu. Görüntüler yine LG G4 ile çekildi. LG G4'ün kamera özellikleri ve video çekim kalitesi oldukça dikkat çekiyor. 

	 İŞTE LG G4'ÜN TEKNİK ÖZELLİKLERİ  

	 
	· İşlemci: Qualcomm Snapdragon™ 808 Processor with X10 LTE 
	· Ekran: 5.5-inç Quad HD IPS Quantum Display (2560 x 1440, 538ppi) 
	· Hafıza: 32GB eMMC ROM, 3GB LPDDR3 RAM / microSD yuvası 
	· Kamera: Arka 16MP F1.8 Diyafram / OIS 2.0 / Ön 8MP F2.0 Diyafram 
	· Pil: 3,000mAh (çıkarılabilir) 
	· İşletim Sistemi: Android 5.1 Lollipop 
	· Boyutlar: 148.9 x 76.1 x 6.3 - 9.8 mm 
	· Ağırlık: 155g 
	· Ağ: 4G / LTE / HSPA+ 21 Mbps (3G) 
	· Bağlantı: Wi-Fi 802.11 a, b, g, n, ac / Bluetooth 4.1LE / NFC / USB 2.0 
	· Renk Seçenekleri: (Seramik) Metalik Gri / Seramik Beyaz / Parlak Dore / 
	(Orijinal Deri) Siyah / Kahverengi / Kırmızı / Gök Mavisi / Bej / Sarı 
	· Diğer: Manuel Mod / Aralıklı Hareketli Çekim / Hızlı Çekim 

	 EŞSİZ GÖRSEL DENEYİM  

	LG G4, 16 Megapiksel kamerasıyla her türlü ışık altında mükemmel fotoğraflar yakalamanıza olanak sağlıyor. Bu mükemmel kamera F1.8 diyafram aralığı ile yüzde 80 daha fazla ışık yakalıyor. OIS 2.0 teknolojisiyle az ışıklı ortamlardaki performansını çok daha ileriye taşımakla kalmayıp, görüntü sabitleme aralığını X-Y düzleminde iki dereceye çıkarıyor ve ilk defa eklenen Z düzlemiyle bir önceki OIS+ teknolojisinin performansını da ikiye katlıyor. 

	Yeni LG G4’ün kamerasındaki Manuel Mod ise kullanıcıların, pozlama süresi, ISO, odaklama ve beyaz ayarı gibi parametreleri en ince ayrıntısına kadar düzenlemesine imkan veriyor. Aynı zamanda profesyonel fotoğrafçılar için dosyaların hem RAW hem de JPEG formatında kaydedilebilmesine olanak tanıyor. LG’nin görsel mükemmellik konseptiyle sunduğu en önemli özelliklerden olan Renk Spektrum Sensörü (CSS) teknolojisi ise akıllı telefonlarda bir ilki gerçekleştirerek nesnelerden yansıyan ışığı kızılötesi algılayıcılarla belirliyor ve aynen gözümüzün gördüğü şekilde fotoğrafa aktarıyor. 8 Megapiksel’lik ön kamerası ile LG G4, kullanıcıların en güzel selfieleri çekmesine imkân tanıyor. LG yeni Çoklu Hareketle Çekim teknolojisiyle bir önceki Hareketli Çekim özelliğini daha da ileriye taşıyor. Kullanıcılar bu yeni özellikle, ikişer saniye arayla dört farklı selfie çekebiliyorlar. 

	LG Display’in yeni 5.5-inç’lik IPS Quantum Display ekranının kullanıldığı ilk telefon olan LG G4, renk üretiminde yüzde 20, parlaklıkta yüzde 25 ve kontrastta ise yüzde 50 daha yüksek bir performans sunuyor. Gelişmiş Hücre içi dokunma teknolojisi içeren ilk Quad HD ekrana sahip LG G4’ün dokunmatik algılayıcısı çok daha iyi bir renk üretimiyle birlikte dokunma hassasiyeti de sağlıyor. LG G4’ün ekranı aynı zamanda renk konusunda Hollywood’un en büyük stüdyoları tarafından kurulan Dijital Sinema Girişimi (DCI) standartlarına da uygunluk taşıyor. 

	LG G4, ekran konusundaki tüm bu başarıları, pil tüketiminde hiçbir fedakârlık yapmadan yakalıyor. Yüksek kapasiteli 3000mAh pile sahip LG G4 aynı zamanda Qualcomm® Snapdragon™ 808 işlemciyle tüm gün boyunca rahat bir kullanım sunuyor. 
	İnsan odaklı kullanıcı deneyimleri 

	LG G4 insanı merkeze alan LG UX 4.0’ı kullanan ilk akıllı telefon. Bu yeni kullanıcı arayüzü ile çok daha algısal ve kolay bir kullanım sunan mükemmel özelliklere sahip. 
	· Hızlı Çekim sayesinde kullanıcılar arka tuşa iki kere basarak ekran ve kamera kapalıyken bile anında fotoğraf çekebiliyorlar. Aynı zamanda LG G4’ün kamerası saniyenin altıda biri kadar zamanda aktif hale gelebiliyor. 

	· Yeni galeri özelliği ile fotoğraflar çok daha kolay yönetilebiliyor. Galeriler özelliği sayesinde fotoğraf ve videolar gittiğiniz etkinliklere göre mekân ve zaman esas alınarak gruplanıyor. 
	· Etkinlik Cebi özelliği ile kullanıcılar, tüm sosyal medya siteleri ve farklı takvim uygulamalarındaki etkinlikleri tek bir takvim üzerinden görüntüleyebiliyor. 
	· Geliştirilmiş Smart Notice ekranı seyahat, hava ve yol durumu hakkında kişinin alışkanlıklarını algılayarak çok daha kişiselleştirilmiş uyarılar sunuyor. 

	LG G4, Google ile olan iş ortaklığı sayesinde içinde Google Office yüklü olarak kullanıcılara sunuluyor. Aynı zamanda LG G4 sahipleri 100 GB’lık Google Drive depolama alanına iki yıl boyunca ücretsiz sahip olabiliyorlar. 

	LG’nin MirrorLink özelliği ise hem LG G4 hem de Volkswagen sahiplerine mükemmel seçenekler sunuyor. Kullanıcılar LG G4’leri ile aracın bilgisayarına kolaylıkla bağlanarak rehber, navigasyon ve müzik uygulamalarını araçlarından kolayca yönetebiliyorlar. 

	 
	 
	  
