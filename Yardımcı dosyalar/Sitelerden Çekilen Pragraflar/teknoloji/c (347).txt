Geçtiğimiz aylarda 
                ABD 
              'nin çeşitli bölgelerinde Apple firmasına ait olduğu öne sürülen arabalar görülmüş ve neye hizmet ettikleri merak uyandırmıştı. Teknoloji devine ait olan bu arabaların Apple Haritalar (Apple Maps) hizmeti için keşif yaptıkları ortaya çıktı. Arabalar, daha önce Apple'ın kendi otonom arabalarını geliştirdiği dedikodularının çıkmasına neden olmuştu. 
Son 
                derece 
               teknolojik kamera ekipmanına sahip bu araçlar, 3 boyutlu sokak görüntüleri ve önemli mekanlarla ilgili fotoğraf verileri topluyor. Apple bu çalışmasıyla birlikte artık kendi harita verilerini sağlayarak üçüncü 
                parti 
               veri sağlayıcılarına olan bağlılığını daha da azaltmayı hedefliyor. 
Apple'ın sürdürmüş olduğu bu keşif çalışmasının 2018 yılında tamamlanacağı öngörülüyor. Şirket bu tarihten sonra kendi 3D harita verilerine sahip olarak Apple Maps uygulamasının daha kaliteli hizmet verebilmesi için tüm kontrolleri eline almış olacak. 
Apple'ın kullanıcılarına sunmuş olduğu haritalar hizmeti 2012 yılından bu yana geliştiriliyor olmasına rağmen güvenilirlik bakımından henüz Google Haritalar (Google Maps) ile kıyaslanabilecek kapasiteye erişebilmiş değil. Google kendi haritalar hizmetine sürekli yeni fonksiyonlar ekleyerek bu yarışta her 
                zaman 
               önde ilerlemeyi başarıyor. Firma son olarak Google Maps için offline navigasyon desteği sunmuştu. 
   