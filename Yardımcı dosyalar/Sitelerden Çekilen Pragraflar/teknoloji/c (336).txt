BTK Sektörel Araştırma ve Strateji Geliştirme Dairesi Başkanlığı, 2015 Yılı Ocak, Şubat ve Mart ayını kapsayan Üç Aylık Pazar Verileri Raporu'nu kamuoyu ile paylaştı. 
                Türkiye 
               elektronik haberleşme pazarında yaşanan gelişmeler özetleyen raporda, 11 Mayıs 2015 itibarıyla elektronik haberleşme sektöründe faaliyet gösteren işletmeci sayısı 632 olarak açıklandı. Verilere göre; üç aylık dönemde Türk Telekom ve mobil şebeke işletmecilerinin net satış gelirleri yaklaşık 7,3 milyar 
                lira 
               olarak gerçekleşti. 2015 yılı birinci çeyrekte toplam mobil trafik miktarı 52,2 milyar dakika olurken, sabit trafik miktarı ise 2,9 milyar dakika olarak gerçekleşti. BTK'ya 1 Ağustos 2012 ile 8 Mayıs 2015 tarihleri arasında 191 bin 378 şikayet geldi, bu şikâyetlerin 187 bin 853'ü cevaplandırıldı. İşleme konulan ancak cevaplandırılmayan şikayet sayısı ise 2 bin 323 olarak açıklandı. Vatandaşlar en çok GSM hizmetlerinden şikayetçi oldu. 
 9 YAŞINDAN BÜYÜK HERKESİN BİR HATTA DAHA FAZLA CEP TELEFONU ABONELİĞİ BULUNUYOR  
Raporda, Mart 2015 itibarıyla Türkiye de yaklaşık yüzde 92,72 penetrasyon oranına karşılık gelen toplam 72 milyon 40 bin 64 mobil abone bulunduğu belirtiliyor. 0-9 yaş nüfus hariç olmak üzere mobil penetrasyon oranının ise yüzde 100 ü aşarak yüzde 112 seviyesine yükseldiğine dikkat çekiliyor. Raporda şu bilgilere yer veriliyor: "Mobil cihazların genellikle 9 yaş üstü kişiler tarafından kullanıldığı varsayımından hareketle 0-9 yaş nüfus hariç olmak üzere yaygınlık oranı hesaplanmıştır. TÜİK verilerine göre; 31 Aralık 2013 tarihi itibarıyla 0-9 yaş nüfus hariç olmak üzere Türkiye nüfusu 64 milyon 190 bin 215 kişidir. Buna göre 9 yaş üstü mobil abonelik yaygınlık oranının yüzde 112,2 ye çıktığı görülmektedir. 2015 birinci çeyreği itibarıyla 
                Avrupa 
               ülkeleri içinde en yüksek mobil penetrasyon oranına sahip ülkeler Finlandiya, Danimarka, Portekiz, Avusturya ve İsveç olarak görülmektedir. İncelenen ülkelerin ortalama mobil penetrasyon oranı yüzde 135 tir. Türkiye de ise Mart 2015 itibariyle mobil penetrasyon oranı yaklaşık yüzde 93 seviyesindedir. 2015 yılı birinci üç aylık döneme bakıldığında mobil abonelerin yaklaşık yüzde 54,5 ini ön ödemeli abonelerin oluşturduğu, son bir yıl içerisinde faturalı abonelerin oranının yüzde 41,2 den yüzde 45,5 e çıktığı görülmektedir. Avrupa ülkelerinde ön ödemeli abone oranı yüzde 40 seviyelerinde iken Türkiye de yüzde 55 civarındadır." 
 TÜRK TELEKOM'UN GELİRLERİ AZALDI  
Raporda, 2015 yılı birinci üç aylık dönem itibarıyla Türk Telekom un sabit telefon gelirleri yaklaşık 789 milyon lira olarak gerçekleştiği, bir önceki senenin aynı dönemine göre yüzde 13,8 oranında azalırken bir önceki üç aylık döneme göre de yüzde 3,8 oranında azaldığı bilgisi yer alıyor. 2014 yılının birinci çeyreğinde yaklaşık 2,8 milyar dakika olan Türk Telekom un ses trafiğinin 2015 yılının birinci çeyreğinde önceki yılın aynı çeyreğine göre yüzde 23,4 oranında azalarak yaklaşık 2,2 milyar dakika olarak gerçekleştiği açıklandı. 
 
                İNTERNET 
               ABONELİĞİ DE ARTTI  
2008 yılında 6 milyon civarında olan genişbant internet abonesinin 2015 yılı birinci çeyrek sonu itibarıyla 42,9 milyona ulaştığının vurgulandığı raporda, "2015 yılının birinci çeyreğinde toplam internet aboneliğinde bir önceki üç aylık döneme göre yaklaşık yüzde 4 artış gerçekleşmiş olup, mobil, kablo ve fiber internet abonelerinin artmasıyla birlikte internet abone sayısındaki genel artış eğilimi devam etmiştir. Toplam internet abone sayısının yıllık artış oranı ise yüzde 22,6 olarak gerçekleşmiştir. 2015 yılı birinci çeyrekte internet servis sağlayıcılığına ilişkin toplam gelir yaklaşık 1,3 milyar lira seviyesinde gerçekleşmiştir." denildi.  