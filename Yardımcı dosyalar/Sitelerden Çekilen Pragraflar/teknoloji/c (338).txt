Apple, 8 Haziran da gerçekleştireceği WWDC 2015 etkinliğinin Apple TV kullanıcılarının canlı yayını izleyebilmesi için Apple Events kanalını yeniden yayına aldı. 
Kullanıcıların önümüzdeki hafta pazartesi günü düzenlenecek canlı yayını izleyebilmesi için ana sayfada karşılarına gelen Apple Events kanalına girmesi ve ardından WWDC15 açılış konuşmasına tıklaması gerekiyor.  
Amerika da saat 10:00 da, Türkiye de saat 20:00 da başlayacak etkinliğin Apple TV haricinde Safari yüklü Mac ve iOS destekli cihazlar üzerinden de izlenmesi bekleniyor. 
 8 HAZİRAN AKŞAMI NE GELİYOR  
Apple kullanıcılarının WWDC 2015 Konferansı nda yapacağı açıklamalara, Spotify a rakip Apple Beats müzik istasyonu servisinin damga vuracağı düşünülüyor. Wall Street Journal gazetesinin bir haberine göre Apple, WWDC 2015 (Dünya Geliştiriciler Konferansı) Konferansında pek çok beklentiyi ve dedikoduyu cevaplamış olacak. WSJ haberinde son aylarda lisans ve telif hakları konusunda süratli ayarlamalar yapan, hukuki düzenlemeleri tamamlayan Apple, artık yeni müzik servisini açmaya hazır. iTunes Radio servisini Pandora benzeri istasyonlarla güçlendirmeyi hedefleyen Apple, dünyaca ünlü müzik yıldızlarına özel kanallarla servisini ilgi çekici kılmaya çalışacak. 
8-12 Haziran tarihlerinde gerçekleştirilecek etkinlikte iOS 9'un tanıtıması da beklenirken, yeni bir iPhone veya iPad ise sürpriz olacak.  