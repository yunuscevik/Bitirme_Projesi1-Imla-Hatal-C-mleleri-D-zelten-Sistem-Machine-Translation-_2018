

  
    
      
       
     
	Samsung'un yeni projesinin hayata geçmesinin ardından arkadaki aracın sürücüsü, önündeki araca takılı dev ekrandan yolun tamamını görebilecek. 
	 
	Şirket,'The Safety Truck' adı verilen proje  kapsamında hatalı sollama nedeniyle meydana gelen trafik kazalarının büyük ölçüde önlenmiş olacağını belirtiyor.  
	 
	Projeyi tanıtmak için bir TIR’ı modifiye eden Samsung, sistemi görücüye çıkardı. TIR’ın önüne kameralar yerleştiren firma, bu kameralar aracılığıyla yol görüntüsünü aracın arkasındaki 4 büyük ekrana yansıtarak arkadaki aracın sürücüsünün karşı şeritten gelen araç olup olmadığını görmesini sağlıyor.  
	 
	Ne zaman piyasaya sürüleceğine dair bir bilgi bulunmayan söz konusu sistem hem gece hem gündüz çalışıyor. 
  
 
