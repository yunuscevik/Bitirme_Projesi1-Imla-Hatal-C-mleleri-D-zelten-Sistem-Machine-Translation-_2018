

  
    
      
       
     
	  

	  

	  

	Geçtiğimiz hafta bazı iPhone kullanıcıları, bazı farklı karakterlerle gelen mesajların, Mesajlar uygulamasında sorun çıkardığı dile getirmişti. Kısa sürede çok büyük bir kitleye ulaşan bu sorunun ardından Apple ’dan bu hataya ilişkin bir mesaj yayınlanmıştı. Sorunun Siri ile geçici olarak çözülebildiğini söyleyen Apple, kısa süre içerisinde bir güncelleme ile bu sorunu çözeceğini dile getirmişti. 

	  

	Şimdi ise yine farklı karakterlerle gelen mesajların Twitter  ve Snapchat’te benzer bir soruna sebep olduğu ortaya çıktı. Ancak bu sefer sorunun çözümü için Siri kullanılamıyor. Bazı Arapça  ve Çince karakterler, söz konusu uygulamaların çökmesine sebep oluyor. Bahsi geçen karakterlerin bazıları paylaşıldı. Yukarıda yer alan haber görselimizden karakterleri görebilirsiniz. Sorun oldukça ciddi görünse de çoğu kullanıcı arkadaşlarına şaka yapmak için bu karakterleri kullanıyor. Önümüzdeki günlerde bu soruna ilişkin bir iOS güncellemesi bekleniyor. 

	  

	iPhone Mesajlar Hatasına Apple’dan Çözüm Geldi!    
 
