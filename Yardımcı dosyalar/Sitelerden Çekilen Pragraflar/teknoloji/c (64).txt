

  
    
      
       
     
	Mars One şirketinin 2012 ’de duyurduğu ve toplam maliyetinin 6 milyar dolara ulaşması beklenen Kızıl Gezegen ’e koloni kurma planı için başvuranlar arasında ilginç bir isim de yer alıyor. 
	 
	Başvuruda bulunan 200 bin kişinin arasında yer alan İngiliz öğrenci  Maggie Lieu, Mars'a  gönderilecek ekibin içinde yer alırsa uzayda doğum yapacak ilk kadın olacak. 

	 
	 
	24 yaşındaki öğrencinin bu planı gerçekleşirse çocuğu da ilk Marslı olarak tarihe geçecek. 
	 
	Yapılan elemelerin ardından seçilecek ekip  9 yıl boyunca çeşitli eğitim  ve testten geçirilecek ve 2024'te Dünya'dan ayrılacak. 
	  
  
 
