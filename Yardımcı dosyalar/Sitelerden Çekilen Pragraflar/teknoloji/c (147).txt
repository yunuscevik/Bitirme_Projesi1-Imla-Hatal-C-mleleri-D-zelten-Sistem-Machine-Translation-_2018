

  
    
      
       
     
	  

	  

	  

	Galaxy S6 ve Galaxy S6 Edge modelleriyle gündemde olan Samsung’un yeni bir akıllı telefonu geliyor. Firmanın henüz resmi olarak duyurmadığı bu yeni model, GFXBench isimli performans testi uygulamasında yakalandı. Söz konusu yeni akıllı telefonun model numarası Samsung SM-G9198 olacak. Çoğu teknik özelliği ortaya çıkan modelin yeni bir mini model olacağı düşünülüyor. Henüz Galaxy S6 için bir mini duyurulmadığı için bu özellikler, Galaxy S6 Mini’ye ait olabilir . 

	  

	Samsung SM-G9198 isimli modelde altı çekirdekli bir işlemci kullanılacak. Bu işlemcinin Qualcomm Snapdragon 808 olacağı tahmin ediliyor. 1.8 GHz hıza sahip işlemci Cortex A57 mimarisinde. Bu işlemciye Adreno 418 grafik işlem birimi eşlik edecek. 2 GB RAM, 4.6 inç ekran boyutu, 768 x 1280 ekran çözünürlüğü, Android  5.1.1 Lollipop sürümü, 15 MP arka kamera, 4.7 MP ((Full HD video kayıt özelliği) ön kamera, 16 GB dahili depolama alanı ve LTE desteği, söz konusu yeni modelin özellikleri arasında. 

	  

	Samsung Galaxy Note 5 Nasıl Bir Telefon Olacak?    
 
