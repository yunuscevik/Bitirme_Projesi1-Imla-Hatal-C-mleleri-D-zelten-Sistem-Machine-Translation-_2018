

  
    
      
       
     
	Rosetta uzay  aracının modülü olan Philae, Kasım ayında 67P kuyruklu yıldızının yüzeyine iniş yaptıktan sonra, 60 saat çalışmış fakat gölgelik bir yere indiği için pillerini şarj edememiş ve kendini uyku  moduna almıştı.  
	 
	Rosetta uzay aracından kuyruklu yıldıza başarılı bir iniş yapan insansız uzay modülü Philae güneş  enerjisiyle çalışan pillerini tekrar şarj edebildiği için, dünyaya  40 saniyelik bir sinyal göndermeyi başardı.  
	  

	
		İlgili Haber  
	
		  
	
		Kuyruklu yıldızda talihsizlik!  
 

	 
	Dünyadan yaklaşık 510 km uzaklıkla olan kuyruklu yıldızın yüzeyinde bir tepenin gölgesinde kalan Philae, bataryasını şarj edememişti. Fakat kuyruklu yıldız  güneşe yaklaşmaya başladıkça, Philaenin de kendini şarj etmesi mümkün oldu.  
	 
	Philaenın proje  yönetmeni Stephan Ulamec, modülün başarılı bir biçimde çalıştığını açıkladı.  
	 
	Dünyadaki yaşamın başlangıcına ışık tutabilecek bir araştırma yapan bilim  insanları, Philae’nin topladığı örneklerde, kuyruklu yıldızın üzerinde karbon bileşimler olduğuna dair çok önemli bulgulara rastladıklarını ifade etti.  
	 
	Philae’yi kuyruklu yıldıza ulaştıran uzay aracı  Rosetta’nın yolculuğu 10 yıl sürmüştü. 
	 
	 Özge DÜZGÜN / ABD  (DHA)    
 
