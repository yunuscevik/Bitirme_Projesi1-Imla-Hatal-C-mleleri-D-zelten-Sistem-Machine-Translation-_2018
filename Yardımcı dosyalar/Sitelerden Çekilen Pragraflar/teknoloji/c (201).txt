
	Videoda Samsung telefonun bataryasının üzerindeki bir parçayı sökerek izleyicilere gösteren kişi bunun bir dinleme cihazı olduğunu belirterek Samsung’un kullanıcıları gizlice dinlediğini iddia ediyor. Konuyla ilgili olarak Samsung Türkiye resmi sosyal medya hesapları üzerinden açıklama yaptı. İşte o açıklama; 
	‘Sosyal medyada bir kullanıcımızın paylaştığı videoda görülen, Samsung mobil cihazının pilinin üzerinden sökülen parça “NFC anteni”dir. NFC (Near Field Communication) yakın alan iletişimi için kullanılan bir haberleşme teknolojisidir. Tüm dünyada giderek yaygınlaşan NFC teknolojisinin hiçbir şekilde takip ve/veya dinleme benzeri bir amaçla kullanılması/kullanılabilmesi mümkün değildir. 
	NFC özelliğini destekleyen cihazlarda “NFC anteni”, genellikle telefonun arka kısmına yakın, cihazın diğer cihazlarla kısa mesafede haberleşmesini mümkün kılacak/kolaylaştıracak şekilde, batarya veya arka kapak iç yüzeyine gömülü olarak yerleştirilmektedir. Bu durum, NFC'yi destekleyen cihazınızın kullanım kılavuzunda da belirtilmektedir. Özelliğin kullanılabilmesi için telefonun bağlantı ayarları menüsünden NFC başlığının aktive edilmesi gerekir, aktive edilmezse özellik kullanılamaz.’ 
	  
