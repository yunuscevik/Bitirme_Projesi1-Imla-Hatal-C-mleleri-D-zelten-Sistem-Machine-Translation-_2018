Çalışmayı yapan ekipten Profesör Duncan Wass, üniversitedeki uzay mühendisleriyle yürüttükleri çalışmada, uçuş sırasında uçağın kanatlarında ve gövdesinde meydana gelen küçük çatlakları önlemenin bir yolu olup olmadığını araştırdıklarını söyledi. 
Ekibin geliştirdiği 
                teknoloji 
               sayesinde uçağın kanatlarında kullanılan karbon malzemeye gözle görülemeyecek boyutta mikroküreler ekleniyor. Bu küreler katı bir cisme çarpmaları durumunda kırılarak tamir edici bir sıvı salıyor. Sıvı, hasar gören yüzeydeki çatlakların içine sızıyor ve 
                kimyasal 
               bir tepkimeye girerek sertleşiyor. Sertleşen malzeme, böylece eskisi kadar güçlü hale geliyor. 
Wass, bu teknolojiyi geliştirirken, yaralandıktan sonra kanayan ve ardından kabuk bağlayan insan cildinden ilham aldıklarını belirtti. Tamir süresinin, dışarıdaki havanın sıcaklığına göre değişeceğine işaret eden Wass, sıcaklık arttıkça bu sürenin kısaldığını kaydetti. 
Benzer teknolojinin çatlayan cep telefonu ekranları, raketler, yüksek performans bisikletlerinin tekerlekleri için de kullanılması bekleniyor. 
Bu teknolojiyi mümkün kılan ilk 
                keşif 
              , 2001'de kendini tamir edebilen 
                plastik 
               yapılmasıyla ortaya çıkmıştı. Aynı ekip, geçen yıl da üç santimetreye kadar boşlukları doldurabilen polimer üretmişti.  