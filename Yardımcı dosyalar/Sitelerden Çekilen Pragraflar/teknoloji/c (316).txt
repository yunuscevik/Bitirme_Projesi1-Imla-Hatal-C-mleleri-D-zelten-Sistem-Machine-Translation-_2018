Depolama birimlerinin ebatları küçüldükçe kapasitelerinin artması 
                teknoloji 
               olarak hayal bile edemediğimiz ürünlerle karşılaşabilmemizi sağlıyor. Kaliforniya merkezli Microdia firmasının üretmiş olduğu microSD hafıza kartı da, tam 512 GB depolama kapasitesi sunuyor. 
Computex fuarında tanıtılan ürün özellikle profesyonel fotoğrafçılar gibi yüksek kapasitede depolama ihtiyacına sahip kullanıcı kitlesinin hayallerini gerçeğe dönüştürecek. Teknoloji devi SanDisk geçtiğimiz Mart ayında gerçekleştirilen 
                    Dünya 
                   Mobil Kongresi'nde 200 GB kapasiteli bir microSD hafıza kartı ürettiğini duyurmuştu. Microdia'nun üretmiş olduğu yeni ürün 512 GB kapasitesiyle bu alanda en yüksek depolama alanı sunan hafıza kartı oldu. 
Microdia Xtra Elite hafıza kartı Secure Digital 4.0 standardı ve Ultra High Speed (UHS) desteğiyle, 300 Mbps veri aktarım hızına sahip olacak. Ürünün fiyatı tam olarak netlik kazanmasa da, tahminen 1.000 dolar civarında bir fiyat etiketiyle karşılaşacağımızı tahmin ediyoruz.  