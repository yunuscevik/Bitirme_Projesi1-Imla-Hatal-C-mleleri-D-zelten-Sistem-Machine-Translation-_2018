

  
    
      
       
     
	  

	Pekin’de düzenlenen dev tanıtım  etkinliğinde yeni  Meizu M2 Note  ortaya çıktı.  

	  

	 

	  

	Tanıtımda daha önceki telefonu M1 Note’un kusursuz olmadığını itiraf  eden firma, sorunları ortadan kaldırmak için çok çalıştıklarını belirtti. Cihazda yine tek parça plastik gövde kullanılmış, ancak tasarımda tutuşu kolaylaştırmaya yönelik geliştirmeler yapılmış. Çift SIM kart desteği olan  M2 Note , bu sayede Çin ’in iki büyük mobil ağı olan China Mobile ile UniCom arasında kolayca geçiş yapmaya izin verecek. İsteyen kullanıcılar SIM kartı yuvalarından bir tanesini microSD kartı için kullanıp, depolama alanını 160GB’a kadar genişletebilecekler.  

	  

	1.3GHz sekiz çekirdekli 64bit işlemci ve 2GB RAM sayesinde daha yüksek bir performansa sahip olan telefonda işletim sistemi olarak Android  5.0 kullanılıyor. 5,5 inç 1080p ekranla gelen  Meizu  M2, 13MP arka kameraya ve 5MP ön kameraya sahip.  M2 Note ’un en önemli özelliği,  Meizu ’ya göre mBack adlı yeni giriş ekranı düğmesi. Parmak izi tarayıcılı yuvarlak düğmenin yerini alan bu oval şekilli düğme, telefonun arayüzü içerisinde tek elle  dolaşmanıza izin veriyor.  

	  

	Çinli kullanıcılar telefon için ön sipariş verebilirken, dünyanın geri kalanı ise çıkış tarihinin açıklanması için biraz daha beklemek zorunda.  

	  

	 Google Play’e +18 Uyarısı Geldi!     
 
