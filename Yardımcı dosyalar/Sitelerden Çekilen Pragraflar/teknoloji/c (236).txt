
	BTK’nın internet sitesinde “Rehber-Rehberlik Hizmetlerine İlişkin Kamuoyu Görüşü Alınması” başlıklı karar yayınlandı. 

	Yayınlanan taslağa göre “Rehber/Rehberlik Hizmeti” sunan işletmecilerce, hizmetin sunumu öncesinde hizmetin ücreti ve ücretlendirme periyoduna ilişkin sesli anons ile tüketicilere bilgilendirme yapılması ve ücretlendirmenin bilgilendirmeyi müteakip başlatılması” planlanıyor. 
	Taslakta “Rehber/Rehberlik Hizmeti” sunan işletmecilerin, çağrıyı sonlandırılmak üzere sorgulanan numaraya doğru yönlendirmesi halinde kullanıcıya yapılması gereken bilgilendirme kapsamında, görüşmenin hangi ücretten devam edeceği bilgisine ve ücretlendirme periyoduna açıkça yer verilmesi düzenleniyor. 

	 “REHBERDE NUMARANIZ YER ALSIN MI?”  
	Taslakta önemli bir değişikliğe daha yer verilirken halihazırda abonelik sözleşmelerinde “Numaram Rehbere Geçsin” şeklinde yer verilen seçeneğin, “Rehberlik hizmetlerinde ad, soyad, numara ve ilgili mevzuatın öngördüğü adres bilgilerim yer almasın” şeklinde değiştirilmesi” hususu yer alıyor. 
	  
