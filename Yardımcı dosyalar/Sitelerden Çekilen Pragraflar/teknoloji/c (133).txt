

  
    
      
       
     
	  

	  

	  

	Dev büyüklüğü ve elindeki büyük maddi imkanlarla yapay zeka araştırmaların hız veren Facebook , Paris ’te bir yapay zeka laboratuvarı açacağını açıkladı. 

	  

	ABD içinde başka yapay zeka laboratuvarlarına da sahip olan Facebook, Paris laboratuvarı sayesinde, Avrupa ’daki yapay zeka araştırmacılarıyla da uzun vadeli çalışmalar yürütebilecek. 

	  

	Ünlü fizikçi Stephen Hawking ’in, yapay zeka araştırmalarının çok büyük titizilikle yapılması gerektiğini ve gelecekte insanları yok edecek en büyük tehdidin yapay zeka olacağına dair ciddi uyarıları olmasına rağmen, Facebook’un teknoloji  şefi Mike Schorepfer, yapay zeka korkusunun fazlasıyla abartılmış bir balon olduğunu vurgulayarak, bu konudaki araştırmalarına hızla devam ettiklerinin altını çizdi. 

	  

	Yapay zeka araştırmalarının başında olan Yann LeCun da, insan zekasıyla başa çıkabilecek, kendi kendini üretebilecek zeki robotlara ulaşmak için hala on yıllarca zaman olduğunu, yapay zeka çalışmalarının şimdilik, yazılımların insanların gündelik alışkanlıklarını tahmin etme aşamasında olduğunu dile getirdi. 

	  

	Facebook’un yapay zeka araştırmaları sayesinde, daha akıllı, daha kolay kullanışlı bir Facebook deneyimine kavuşacağız. Arama sonuçları, arkadaş tavsiyeleri ve yakın gelecekte ortaya çıkacak Facebook uygulamaları, kullanıcılarını tanıyarak onlara özel çözümler sunabilecek.   
 
