
	İngiltere’nin önde gelen Üniversitelerinden biri olan ‘Southbank University’ ve Avrupa Türk Birliği tarafından Southbank Üniversitesi’nde düzenlenen 8. Uluslararası Kalite Zirvesi’nde, Net İletişim Teknoloji kalite ödülü aldı. 8. Uluslararası Kalite Zirvesi’ne İngiltere Başbakanı’nın danışmanı Inderject SiinghNijhar, Sauthwark Belediye Başkanı Sunil Chopra, Soutbank Üniversitesi Rektörü, Üniversite Öğretim üyeleri, Afrika Ülkeleri Dayanışma Platformu Üyeleri, LOB’in Europe Başkanı ile İngiliz ve Türk İşadamları katıldı. 

	8. Uluslararası Kalite Zirvesi’nde konuşma yapan Net İletişim Teknoloji CEO’su Ömer Demir, “Kalite tesadüf olamaz, emek ister, zaman ister ve gönülden çalışma gerektirir” dedi. Ömer Demir, Net İletişim Teknoloji’nin 15 yılı aşkın süredir sadece kablosuz teknolojilere odaklandığı, kaliteli ekipman, kaliteli yurt dışı iş ortakları ve katma değerli servislerden oluşan 360 derecelik bir kalite anlayışına sahip olduklarını belirtti. “Profesyonel ve endüstriyel noktadan noktaya, noktadan çok noktaya, dış ortam Wi-Fi ve Mobil çözümlerden oluşan geniş bir kablosuz ekipman portföyüne sahibiz” diyen Demir, “Sahada keşif aşamasından, projelendirme, mühendislik hizmetleri, kurulum ve kurulum sonrası kaliteli hizmet sunumunu kapsayan A’dan Z’ye hizmet sunuyoruz” diye konuştu. 

	Özellikle yerli mühendis kadrosu ile yeni nesil kablosuz teknolojilerin satış öncesi ve sonrası hizmet sunumunu yerlileştirdiklerini söyleyen Demir, “Hizmet sunarken ISO 9001, ISO 27001, Hizmet Yeterlilik Belgesi ve ISO 10002 Müşteri Memnuniyeti Kalite Sertifikası ile üst düzey bir kalite anlayışını yakaladık. Kaliteli hizmet konusunda yıllardır sürdürdüğümüz ve takıntı haline getirdiğimiz anlayışın bir kez daha, Avrupa’dan, Soutbank Üniversitesi ve Avrupa Türklerince takdir edilerek kalite ödülüne layık görülmesi bizleri onurlandırdı” ifadelerini kullandı. 

	Net İletişim Teknoloji, Avrupa Kalite Ödülü’nü İngiltere Sauthwark Belediye Başkanı Sunil Chopra’nın elinden aldı. 
	  
