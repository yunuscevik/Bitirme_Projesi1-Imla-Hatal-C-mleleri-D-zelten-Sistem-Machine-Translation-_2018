
	Bu yıl 12.si düzenlenen Uluslararası Savunma Fuarı’nda dünyaca ünlü Tayvan firması Getac darbe, ısı, basınç, su ve düşmeye dayanıklı yeni ürünlerini tanıttı. Savunma sanayii ve güvenlik kuvvetlerinin tercih ettiği elektronik ekipmanları tasarlayıp geliştirerek üretimini gerçekleştiren Getac, ABD, Avrupa, Hindistan, Çin ve Rusya pazarlarının ardından Türkiye’de mevcut gücünü, Mobit Bilişim ile arttırmayı hedefliyor. 

	1.8 metreden düşmeye, köşelerinden alacağı darbe ve çarpmalara, eksi 21 dereceden 60 dereceye kadar sıcaklıklara, üzerilerine çok miktarda sıvı dökülmesine dayanıklı olarak tasarlanmış olan ürünler, özellikle kesintiye uğramaması gereken uygulama ve operasyonlar için kullanılıyor. Dayanıklı elektronik ekipmanlar, silah deposu envanter yönetiminde, savaş jetinde binlerce kullanım kılavuzunu saklamakta, taktik haberleşme ve cephede kriptolu iletişimde, insansız hava araçlarını kontrol etmekte de kullanılabiliyor. Darbelere dayanıklı, ekranları diğer tabletlerle karşılaştırıldığında gün ışığında görülebilecek parlaklığa sahip, 10 saat ve üzeri pil kullanım olanağı veren, giriş-çıkış portları isteğe göre düzenlenebilen ürünlerini sergileyen Getac, ürünlerin tüm parçalarını ise kendi fabrikalarında üretiyor. 

	 

	 DÜNYA ORDULARININ TERCİH ETTİĞİ BİLGİSAYARLAR  
	ABD ve Birleşik Krallık orduları standartlarında onay sahibi olan Getac, ürünlerini Türkiye’deki tek yetkili servisi ve yetkili satıcısı olan Mobit Bilişim A.Ş. ile birlikte Türk ordusunun da hizmetine sunuyor. ABD, İngiltere, Kanada, Almanya, İsrail, Ortadoğu ve Türk cumhuriyetleri ile Uzakdoğu ülkeleri ile birlikte neredeyse tüm dünya ordularına girmiş olan Getac hedef seçtiği sektörlere yönelik üretim yaparken, rakiplerinde bulunmayan teknik üstünlükleri ve benzeri olmayan model ürünleri önceliğine almakta. 

	2013 yılından bu yana Türkiye girişimlerini Mobit Bilişim A.Ş. ile gerçekleştiren Getac çatısı altında, darbelere, suya, basınca ve patlamalara dayanıklı ekranlar, tablet ve laptoplar bulunuyor. Getac kendi geliştirdiği LumiBond ekran teknolojisini ile rakiplerine fark atıyor. Bu teknoloji sayesinde dokunmatik panel ve LCD ile birleştirilen ekran camı sayesinde güneş ışığı altında diğer bilgisayarlara oranla 3.5 kat daha rahat okunama imkanı sunan ürünler, ayrıca suya dayanıklı. Özel bir aparat ya da eldivene ihtiyaç duymadan, saha şartlarında her tür eldivenle rahatlıkla kullanılabiliyor.  
