

  
    
      
       
     
	  

	Amazon’un E-kitap cihazı olan Kindle’dan bildiğimiz E-Ink ekrana sahip olan bu akıllı bileklik, akıllı telefonlarla sorunsuzca haberleşebiliyor. Gelen aramaları ve mesajları gösterebilen 1.4 inç E-Ink ekranlı Smartband Talk, gelen çağrıları cevaplandırması ile fark yaratıyor. Evet. Yanlış duymadınız.  Smartband Talk ’un üzerinde bir hoparlör  ve mikrofon yer alıyor. 

	  

	Akıllı telefona gelen çağrıları E-Ink ekranında görüp cevaplayabiliyorsunuz. Elbette buradaki kalite bir cep telefonu  kadar yüksek değil. Ama arabanın içinde bu çağrıları cevaplayabilmek ve bir araç kiti gibi çalışabilmesi oldukça büyük bir avantaj. Bitmedi. Bu akıllı bilekliğin yan tarafında yer alan düğmelerle ses açıp kısmanın yanı sıra, media player kontrolü, kamera düğmesi, çalar saat, hava durumu  raporu ve takvime direkt olarak erişebiliyorsunuz. 

	  

	 

	  

	 Sony Smartband Talk ’ın ekranı 296×128 piksel çözünürlüğü sembol ve metinleri rahatlıkla okunmasını sağlıyor. En büyük avantajlarından biri ise, en güneşli ortamda bile rahatlıkla okunabilmesi. En büyük dezavantajı ise, arka aydınlatma olmadığından karanlık ortamlarda ekranın okunamaması. 

	  

	 Ergonomisi ile farklı  

	  

	Bu üründe beğendiğimiz bir özellik, farklı bilekler için iki farklı kayışa sahip olması.  Smartband Talk  bu kayışlar sayesinde bileğe tam oturuyor. Tabi burada kullanılan hafif eğik tasarımın önemi oldukça büyük. Bununla birlikte 24 gr ağırlığı ile oldukça hafif olan Smartband Talk, rahatlıkla taşınabiliyor ve kesinlikle  bir rahatsızlık vermiyor. Sanki bilekte bir saat varmış gibi hareket eden Smartband Talk, su geçirmez özelliği ile önemli bir artı sağlıyor. Sony’nin yeni nesil akıllı telefonlarda olduğu gibi, bu ürün de tatlı suda 1.5 m derinliğinde kullanılabiliyor. 

	  

	 

	  

	Sony’nin Smartband SWR10’un veliahttı olan  SWR30 , E-Ink ekranı sayesinde benzer ürünlerle kıyasla çok daha az bir güç tüketiyor. Bununla birlikte ürünün tasarımı da hemen göze çarpıyor. 70 mAh’lik pil yaklaşık 3 gün boyunca kesintisiz çalışabiliyor. En azından bu Sony tarafından verilen bir değer. SWR10 yaklaşık 5 gün dayanabiliyordu. Bu her ne kadar bir dezavantaj gibi görünse de, Smartband Talk’ın 30 dakikada dolması önemli bir özellik. 

	  

	Yaptığımız denemelerde,  Smartband Talk ’ın Bluetooth’un açık olduğu durumda, pil kullanım süresinin yaklaşık 1.5 gün sürdüğünü gördük. 

	  

	 

	  

	 Neler Yapabiliyor  

	  

	 SmartBand Talk,  benzer akıllı bileklerde olduğu gibi adımları ölçebiliyor. Bununla birlikte yürüme, yatma ve koşma sürelerini de hesaplayabiliyor. Saat özelliğine de sahip olan SmartBand Talk, akıllı telefona yüklenen kendi uygulaması ile farklı fonksiyonlara yükseltilebiliyor. Yaklaşık 15 farklı fonksiyon bu ürüne atanabiliyor. Play Store’dan yüklenen bu uygulamalar sayesinde müzik  oynatıcısını kontrol eden, telefonu bulan, telefonun kamerasının yöneten, takvim ve hava durumunu gösteren uygulamalar yüklenebiliyor. Ana ekran istenildiği gibi değiştirilebiliyor. Kullanıcı isterse, ana ekrana istediği bir yazıyı yazdırabiliyor. 
	SmartBand Talk’ın üzerinde bulunan mikrofon ve hoparlör sayesinde bir ses kayıt cihazı olarak da kullanabilirsiniz. Bununla birlikte, bu ürünü sesli komutlarla yönetmeniz mümkün. 

	  

	 

	  

	 Oldukça başarılı bir adım ölçer  

	  

	 SmartBand Talk , %0.1’lik bir sapma payına sahip. Bununla birlikte yürüme ve koşma sürelerini hesaplamada da oldukça başarılı. Kalori  hesaplamayı kendi üzerinde yapamıyor. Ama bu hesabı beraberinde yüklenen yazılımda yer alıyor. Metinleri okumak zor olabiliyor. Nedeni de, normalde dik kullanılan bu ürünün, metin okumada yatay moda  geçmesi. Bu da kullanıcının bileğin bükmesi anlamına geliyor. Uzun metinlerde bu ciddi bir dert olabilir . Sonuçta E-Ink ekran dokunmatik bir ekran değil. Bu ekran sarsıntı sensoruna göre hareket ediyor. 

	  

	Mercedes de Güneş Enerjisi İşine Girdi!     
 
