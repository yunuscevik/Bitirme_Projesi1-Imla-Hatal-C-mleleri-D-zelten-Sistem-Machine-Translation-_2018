

  
    
      
       
     
	Mars gezegeninin yüzeyinde cam katmanları bulundu. Amerikan  Havacılık ve Uzay  Dairesi NASA 'dan yapılan açıklamada çok sayıda kraterde rastlanan cam kalıntılarının örneğin meteoritlerin çarpması sırasında açığa çıkan ısı yoluyla oluştuğu kaydedildi. 

	Buluntulara 2006 yılından beri 'Kızıl Gezegen ' etrafında dönen Mars Yörünge Keşif  Aracı (Reconnaissance Orbiter-MRO) sayesinde ulaşıldığı bildirildi. MRO, gezegen yüzeyinden ışık yansımaları yoluyla ölçümler yapıyor. 

	Bilim insanları cam kalıntıları içinde geçmişte Mars'ta  yaşam bulunduğuna dair izlerin bulunabileceği umudunu taşıyor. Gelecekte kraterlerde daha ayrıntılı araştırmalar yapılacağı bildirildi. 
  
 
