Komisyon dava başvurusunda Facebook'un kendi üyelerinin yanı sıra üyesi olmayanların da internette gezinme alışkanlıklarını takibe aldığını öne sürdü. 
Kişisel Gizlilik Komisyonu Mayıs'ta da Facebook'un mahremiyet haklarını ihlal ettiğini savunmuştu. 
Komisyon, Facebook'un beğenme ve paylaşma butonlarını başka sitelerde de kullanıcılara sormadan kullandığını belirtiyor. 
Facebook yetkilileri, komisyonun bu hafta yapacakları görüşmeye rağmen "böyle bir teatral eylemde" bulunması nedeniyle şaşkınlığa uğradıklarını söyledi. 
'Yanıt alamadık' 
Komisyondan yapılan açıklamada, geçen ay kaygılarını dile getirmelerine karşın Facebook'un "tatmin edici yanıtlar" verememesi nedeniyle bu yola başvurulduğu belirtildi. 
Gizlilik Komisyonu'nun Facebook'un 
                Avrupa 
               gizlilik yasalarını "ihlali" konusunda 
                Almanya 
              , Hollanda, Fransız ve İspanya daki benzer kurumlarla birlikte çalıştığı belirtildi. 
Facebook'un sözcüsü 19 Haziran'da yapılacak görüşmeye rağmen neden dava açıldığını anlayamadıklarını belirterek, "Davanın yersiz olduğundan emin olmamıza rağmen kaygılarını gidermek için onlarla işbirliği yapmaya hazırız" dedi. 
Komisyon, mahkemeden Facebook'u derhal "çerez" ya da ek yazılımlarla üyesi olmayanları izlemekten vazgeçirmesini istedi. 
Facebook daha önce, Belçika Kişisel Gizlilik Komisyonu'nun bu konuda yetkili olup olmadığının açık olmadığını, 
                Avrupa Birliği 
               içindeki düzenleyici kurumun İrlanda Veri Komisyonu olduğunu savunmuştu. 
Şirket bir çok 
                internet 
               sitesinin "çerez" (cookies) kullandığını ve 15 yıldan uzun bir süredir bunun sektörde standart haline geldiğini söylüyor.  