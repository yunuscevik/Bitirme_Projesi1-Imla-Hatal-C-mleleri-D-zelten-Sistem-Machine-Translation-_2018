
	Dünyanın önde gelen teknoloji markalarından biri olan Cnet, özellikle sürekli ofis dışında bulunmak zorunda kalan patronların imdadına yetişti. 

	Türkiye’deki SpotCam adındaki bu kamera ile nerede bulunurlarsa bulunsunlar patronlar çalışanlarını cep telefonlarından izleyebilecek. 

	Kamerada bulunan hoparlör ve mikrofon ile de ortamı dinleyip onlarla konuşabilecekler. CNET yetkilisi Serkan Karamahmutoğlu, ”SpotCam, HD Wi-Fi video kamerası, 2 yönlü ses alıcısı ve gece görüşü özelliği ile ev ve işyerlerini 7/24 kayıt altında tutabilen profesyonel bir görüntü kayıt cihazıdır. SpotCam sayesinde yöneticilerin ise işyerlerini izleyebilecekler, seslerini duyabilecekler ve hatta onlarla konuşabilecekler” dedi. 
	Kamerada harekete duyarlı uyarı sisteminin de bulunduğunu belirten Karamahmutoğlu, bu sayede ofiste kimsenin olmadığı zamanlarda en ufak bir harekette cep telefonuna uyarı gönderildiğini söyledi. 
	Karamahmutoğlu, küçük ve kablosuz olması nedeniyle cihazın istenen yere yerleştirilebildiğini, kolaylıkla kurulabildiğini ve cloud desteğiyle 24 saat ücretsiz video kaydı yapılabildiğini sözlerine ekledi. 
	  
