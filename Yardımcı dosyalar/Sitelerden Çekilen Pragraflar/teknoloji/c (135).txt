

  
    
      
       
     
	  

	  

	  

	Sitenin üç ortağı, Peter Sunde, Gottfrid Warg ve Fredrik Neij  yakalanmış, ancak Peter Sunde ile Gottfrid Warg, siteyle ilgilerinin kalmadığını ispatlayarak serbest kalmıştı. Frederik Neij ise 10 aylık hapis cezası  almıştı. 

	  

	37 yaşındaki Frederik Neij, şimdi 7 aylık ceza süresini doldurarak, serbest kalmaya hak kazandı ve hapisten çıktı. Neij aslında İsveç ’te yaşamıyor. Uzak Doğu’da, Tayland  ve Vietnam  arasındaki Laos ’ta yaşayan Neij yine burada tutuklanmış ve İsveç’e teslim edilmişti. Neij’in şimdi Laos’a, eşinin ve çocuklarının yanına dönmesi bekleniyor. 

	  

	Neij’in Pirate Bay’ı yeniden hayata geçirip geçirmeyeceği merak ediliyor. Üç kurucu ortak da resmi demeçlerinde, Pirate Bay’ın kapalı kalmasının daha iyi olduğunu söylese de, Pirate Bay’ı gizli saklı şekilde yeniden hayata geçirmeye çalışabilecekleri tahmin ediliyor. Ancak bu kez Pirate Bay alan adını kullanamayacaklar zira İsveç hükumeti bu kez sunucuların yanında Pirate Bay alan adına da el koydu. 
  
 
