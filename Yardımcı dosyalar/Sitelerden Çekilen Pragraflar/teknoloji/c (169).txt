
	E-ticaret alanının yenilikçi bir markası olan Çabuk Sipariş ile artık isme özel web adresi kullanarak iletişim bilgileri yayınlanabilecek, hızlı ve sınırsız ürün eklenebilecek, dükkânlara özel yönetim paneli ile detaylı satış ve ciro raporlarına ulaşılabilecek. Siteye üyelik ise sunduğu komisyonsuz, ön ödemesiz, düşük maliyet avantajları ve hiçbir teknik bilgiye ihtiyaç duyulmaması açısından oldukça kolay olacak. Aynı zamanda üyelik, yatırım yapılmasına gerek kalmadan hemen başlatılacak. 

	 YÜZ YÜZE İLETİŞİM AYRICALIĞI  
	Satıcı ile alıcı arasında sağladığı yüz yüze iletişim olanağıyla kullanıcılarına çok önemli ayrıcalıklar sunan Çabuk Sipariş, dükkanlara özel web adresi ile satıcıların, adlarını ve iletişim bilgilerini paylaşabilecekleri kampanyaları anında duyurabilmelerini sağlayacak. Küçük, orta ve büyük kapasiteli işletmelerin farklılaşan ve değişen iletişim ihtiyaçlarını karşılayabilen, çalışanların iş yapma yöntemlerini değiştirebilen, kolaylaştırıp, hızlandırılabilen yapısı ile Çabuk Sipariş, e-ticarette yeni bir dönem başlatacak. Dükkânların sipariş almalarını kolaylaştıran özel kullanıcı dostu yönetim paneli ile de sektöre öncülük edecek olan Çabuk Sipariş’in kurucusu Mustafa Ozan Vural,“ Sektörlere ilkleri kazandırmaya devam edeceğiz. Yeni e-ticaret anlayışı ile müşterilerin öncelikli tercihi haline gelmeyi hedefliyoruz” dedi. 

	 ÜRÜN STOK TANIMLAMA   
	Sitenin; malzeme yönetimi, sınırsız menü ve kategorinin tanımlanabileceği özel yönetim panel özellikleri öne çıkarken, çalışma saati, ürün stok ve işletmelere özel sipariş durumu tanımlanabilecek ve isteğe bağlı “hemen”, “ileri zaman”, “ön sipariş-rezervasyon” ve “ön sipariş-geçerken alacağım” gibi farklı sipariş şekilleri ile rezervasyon alma olanakları da mümkün olacak. Bunların da dışında dükkânlara özel hizmet, kullanım koşulları sözleşmesi ve gönderim bölgelerine göre minimum sipariş tutarlarının da tanımlanabileceği site, anlık olarak verdiği detaylı satış ve ciro raporları ile ise işletmelere; kolaylıkla değerlendirmeler yaparak, çıkan sonuçlara göre hızlı ve sağlıklı aksiyonlar alabilme olanağı sağlayacak.  

	 MÜŞTERİLERE KOLAY ULAŞIM, ÇAPRAZ SATIŞ AVANTAJLARI  
	Bağımsız sektöre ve sınırsız dükkana hizmet sunma özelliği de olan Çabuk Sipariş sitesi, öncelikle gıda sektörü ile başlayıp çeşitli sektörleri de kapsayacak. Çabuk Sipariş’in sunduğu hizmetlerle, müşteriler kolay ulaşım ve çapraz satış avantajları da yaşayacak. 

	 KOMİSYON DERDİ ÇABUK SİPARİŞ İLE KALKIYOR  
	Sitenin ana sayfasında yer alan ‘Dükkan Aç’ seçeneği ile kolayca dükkan açılabilen kullanıcılar, dükkanları aylık sabit abonelik ücretleri karşılığında Çabuk Sipariş’in sunduğu tüm avantaj ve hizmetlerden faydalanarak kullanabilecek. Sitede ayrıca sabit abonelik ücretinin dışında, siparişler üzerinden herhangi bir komisyon alınmayacak.Tanıtım videosuna https://vimeo.com/cabuksiparis linkinden ulaşılabilir. 
	  
