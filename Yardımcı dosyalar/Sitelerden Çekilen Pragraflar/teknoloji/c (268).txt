Şirketlerin EFF'den geçer not alması için devletlerin kullanıcılar üzerinde bulunduğu taleplerin açıklanması, kullanıcı gizliliği, devletlerin içerik kaldırma taleplerinin paylaşımı, verilerin saklanması konusunda açık ilkeler ve sektörün kabul ettiği en iyi uygulama kurallarını uyma kategorilerinden geçer not alması gerekiyor. 
Buna göre Apple başta olmak üzere Adobe, Dropbox, Yahoo ve Wordpress 5 yıldız alırken, Google ve Microsoft ise sadece üç kategoride geçer not alabildi. Google devletlerin içerik kaldırma gibi taleplerini paylaşma konusunda pek de cömert davranmazken, diğer yandan da kullanıcıların verlerini nasıl kendinde sakladığını da tam olarak belirtmiyor. Bu da şirketin bu noktalardan geçer not alamamasına yol açıyor. 
Microsoft'ta da durum çok farklı değil. Ancak raporda en kötü notu alan şirket Whatsapp oluyor. Facebook'un kendisi 4 yıldız alırken, yine Facebook'un altında bir platform olan Whatsapp'ta durum hiç iç açıcı değil; zira Whatsapp'ın geçer not aldığı tek madde veri güvenliği... Bunun dışında Whatsapp'ın pek de şeffaf olmadığı görülüyor. 
Diğer bir deyişle Whatsapp'ta içeriklerin devletlerle paylaşılıp paylaşılmadığı belli değil; diğer yandan Whatsapp'ın konuşma kayıtlarının ne kadarını sakladığı ise tam bir muamma... 
Merkezi 
                Amerika Birleşik Devletleri 
              'nde bulunan, kısa adıyla EFF diye bilinen Electronic Frontier Foundation, amacı siber dünyada vatandaş hürriyetlerini özellikle keyfi polis baskınlarından, ve kusurlu yetki kullanımı, ya da gereksiz kanunlarla getirilen kısıtlamalardan korumak olan uluslararası bir 
                sivil 
               
                toplum 
               örgütü olarak biliniyor.    