
	Marka stratejilerindeki değişimin ve “sosyal marka” konseptinin yükselişinin ele alındığı Sosyal Marka Zirvesi’nde son 3 yıldır Bizz Consulting’in ev sahipliği ile sosyal medyadaki son trendler, yeni uygulamalar, başarı öyküleri ile dijitalleşmenin markalar üstündeki etkisi tartışıldı. Haliç Üniversitesi’nin de sponsorları arasında bulunduğu Zirve’de Türkiye’nin en genç Mütevelli Heyeti Başkanı olarak Haliç Üniversitesi Mütevelli Heyeti Başkanı Mansur Topçuoğlu Sosyal Marka başlığı altında “Haliç Üniversitesi nasıl marka haline geldi?” , “Gençler artık dijital dünyada ne istiyorlar?” sorularının yanıtlarını örneklerle birlikte anlatarak, öğrenciler ile sosyal medya üzerinden iletişimin önemini ve Haliç Üniversitesi markasının sosyal değerini dinleyicilerle paylaştı. 

	Zirveye Çocuklar Gülsün Diye Vakıf Başkanı Gülben Ergen, Haliç Üniversitesi Mütevelli Heyeti Başkanı Avukat Mansur Topçuoğlu gibi isimlerin yanında Migros Marka İletişimi Ve Crm Direktörü Kına Demirel, Bkm Ceo’su Soner Canko, Doğa Koleji Kurumsal İletişim Direktörü Esra Çabukcan, Sosyal Medya Stratejisti Gareth Ham, Teradata Türkiye Ülke Müdürü Gamze Aydın, Samsung Cmo’su Can Emici, Mavi Cmo’su Serpil Berkan, Turkcell Kurumsal Pazarlamadan Sorumlu Genel Müdür Yardımcısı Yiğit Kulabaş, Ttnet Kurumsal Pazarlama Genel Müdür Yardımcısı Mert Başar, Dünya Göz Hastaneler Grubu İş Geliştirme Ve Pazarlama Başkanı Oğuzhan Süral, Comic Relıef Mark Woods, Facebook Uk Pınar Mavi, Isko Global Pazarlama Direktörü Lindsey Mcınerney, Sean Gardner, Marco Lucıetti gibi isimler yer aldı. 
