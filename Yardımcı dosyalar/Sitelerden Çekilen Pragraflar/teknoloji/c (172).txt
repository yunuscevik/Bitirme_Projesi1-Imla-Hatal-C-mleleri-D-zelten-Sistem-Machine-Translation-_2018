
	İlk bakışta kağıt ataçı gibi görünse de aslında o Nitinol’den yapıldı. İzleyeceğiniz bu videoda ise gözlerinize inanamayacak bir performans sergileniyor. Videoda Nitinol ataçının kendi şeklini bozduktan sonra sıcak suya bırakılması görülüyor. O da ne Nitinol ataçı bir anda eski halini alıyor. Şekilden şekle giren bu ataçın birkaç defa denenmesine rağmen yeniden kendi halini dönüşü bir hayli ilginç. 

	 PEKİ NEDİR BU NİTİNOL? (Şekil Hafızalı Kablolar)  
	Nitinol ismi, ilk dört harfini oluştuğu atomlardan, son üç harfini ise buluşu yapan kurumdan almıştır. ( Nikel – Titanyum – Naval Ordnance Laboratory) 1300°C erime noktasına ve 6,45 gr/cm3 yoğunluğuna sahip bir maddedir. Özellikle damar cerrahisinde kullanılan stent genellikle Nitinol’den yapılır.  

	 ŞEKİL HAFIZA MEKANİZMASI  
	Şekil hafızalı alaşımlardaki etki östenit (çeliğin fazı) ve martenzit( dönüşüm) olarak bilinen iki yapı arasındaki katı-katı faz transformasyonunun bir sonucudur. Difüzyonsuz gerçekleşen bu dönüşüm düzlemsel kayma benzeri bir mekanizma ile çalışır. 

	 ŞEKİL HAFIZA ETKİSİ  
	Şekil hafıza etkisi tek yönlü ve çift yönlü olabilir. Malzemenin sadece ısıtma ile östenit faza geçiş yapması tek yönlü, ısıtma ile östenit faza geçiş ve tekrar soğutma ile martenzit faza geçiş yapması ve bu işlemin birçok kez tekrar edilebilmesi ise çift yönlü şekil hafıza etkisi olarak tanımlanır. Çift yönlü etki malzemenin işlenmesi sırasındaki mekanik-ısıl muameleler ve bu muamelelerin kontrolü ile mümkün olabilir. 
	  
