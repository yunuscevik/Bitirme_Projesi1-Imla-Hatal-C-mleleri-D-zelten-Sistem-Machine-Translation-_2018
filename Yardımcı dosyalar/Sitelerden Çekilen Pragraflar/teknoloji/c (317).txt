Dünyanın en büyük online alışveriş sitesi Amazon, son 
                derece 
               iddialı sayılabilecek bir PC oyunu projesi üzerine çalışıyor. Bu girişim, şirketin PC oyun kategorisindeki ilk deneyimi olacak. 
Amazon Game Studios daha önce mobil oyun sektörü üzerine çalışmalar yapmış ve yüksek kalitede pay-to-play (ücretli) mobil oyunlar üretmişti. Şirket, son olarak piyasaya sürdüğü korku temalı "Til Morning's Light" isimli oyunuyla, mobil sektörde ne denli etkileyici işlere imza attığını ispatlamıştı. 
Amazon, bilgisayar oyunlarının geliştirilme süreçleriyle ilgili 
                yayın 
               yapan Gamasutra isimli 
                internet 
               sitesine 
                ilan 
               vererek çalışmalarına başlamayı hedeflediği bilgisayar oyunuyla ilgili ekibi kurmak için ilk adımı attı. 
Amazon Game Studios için çalışan ekipte Far Cry, Splinter Cell gibi efsanevi oyunların geliştirme sürecinde yer alan Clint Hocking'in yanı sıra, büyük yankı uyandıran Portal ve Left 4 Dead video oyunlarına imza atmış Kim Swift gibi tecrübeli oyun geliştiricileri yer alıyor. Bunların haricinde şirketin World of Warcraft, BioShock, Halo ve The Last of Us gibi oyunlara imza atmış, oyun endüstrisinin birçok önemli ismini de bünyesinde barındırdığı biliniyor. 
Bilgisayar oyunu geliştirmek için oldukça iştahlı adımlar atan Amazon Game Studios için asıl zorlu süreç şimdi başlıyor. Oyun endüstrisinin en parlak isimlerini kadrosuna katan şirket, oyun severlerin büyük beklenti içine girmesini sağlayarak son derece önemli bir misyon üslenmiş durumda. Bu çalışmalardan ne tür bir oyun çıkabileceği hakkında fikir belirtmek için oldukça erken olsa da, ortaya çıkacak ürünün büyük yankı uyandıracağını daha şimdiden söyleyebiliriz.  