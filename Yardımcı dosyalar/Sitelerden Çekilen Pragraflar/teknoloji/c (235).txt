
	Her yüzeyde çalışabilen özel lens ile elektrik tasarrufu sağlayan yeni optik mouse yüzde yüz Türk dizayn olarak INCA tarafından üretildi. INCA mouse yedi farklı renk seçeneği ile her zevke göre üretildi. Özel olarak tasarlanan yapısı ile maksimum tutuş sağlayan Mouse ince ve ele oturan tasarımı ile uzun süreli kullanımlarda bilekte oluşabilecek ağrıları engellemek üzere dizayn edilmiş. Mousenin scroll topu da kullanım rahatlığı sağlamak için özel olarak tasarlandı. 

	 "ELİNİZİN ALTINA GÜVEN VERELİM İSTEDİK"  
	Şirket yetkilileri yaptıkları açıklamada; “İzleme teknolojisi günümüzde çok gelişmiş olsa da, üst seviye mouse'ların bile bazı yüzeylerde çalışırken imleç kontrol problemleri hala devam ediyor. Ancak, yeni ‘incatrack’ teknolojisi önünüzdeki tüm engelleri kaldırarak maksimum hassasiyet sağlar. ‘Bir hayal ile yola çıktık. Türkiye’de bir ilki yapalım, hepinizin hayatına dokunalım, elinizin altına güven verelim istedik. 

	2.4 Ghz radyo frekans teknolojisine sahip yeni yüzde yüz Türk Dizayn INCA Mouse, kablosuz iletişim ağınızı 10 metreye çıkarıyor. Maksimum kullanım alanı sağlayan mouse, sunum gibi uzak uygulamalarda bile size kesintisiz bir kaplama alanı sunarken, android uygulamaları destekleyici özelliği sayesinde de her zaman kendini ön plana çıkarıyor. Mouse’un üzerinde bulunan scroll topu ile size kolay kullanım imkanı tanır. Ayrıca 3 kademeli ( 800 / 1200 /1600 DPI ) DPI ayarı sayesinde işlemlerinizi daha hızlı ve kolay gerçekleştirebilirsiniz” ifadelerini kullandılar.  
