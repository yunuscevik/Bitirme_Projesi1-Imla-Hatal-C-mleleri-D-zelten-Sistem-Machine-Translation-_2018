 RADİKAL-  Yepyeni özelliklere kavuşan OS X El Capitan, baştan aşağıya yenilenmiş durumda. Federighi nin tanıttığı özellikler arasında &lsquo;Spotlight  olarak ifade edilen bilgisayar içi arama motoru oldukça geliştirilmiş durumda. Bu özellik sayesinde kullanıcılar bilgisayarda aradıkları dosyalara daha hızlı ve ayrıntılı bir şekilde ulaşabilecek. Ahmet Can'ın haberine göre, OS X El Capitan ın en dikkat çeken özelliği ise ekranın ikiye bölünmesi oldu. Bu özellik sayesinde kullanıcılar, tek bir ekran üzerinde çok daha verimli çalışabilecek. Açık olan uygulamalar arasında da çok daha rahat bir geçiş yapılabilecek. Bu da Mac kullanıcılarının verimliliklerini attıracak. 
Paylaşılan bilgilere göre kullanılan &lsquo;Metal Mac  adındaki yeni teknoloji sayesinde yeni işletim sistemi bir öncekine göre 1.4 kat daha hızlandı. Bu hız sayesinde e-postalar 2 kat, PDF dosyaları ise 4 kat daha hızlı açılabilecek. Geliştirilen Metal Mac teknolojisi sayesinde batarya ömrü de attırıldı.   
 SIRI'YE BİR MİLYAR KEZ SORU SORULDU  
OS X El Capitan ın ardından geçtiğimiz aylarda Türkçe anlamaya ve cevap vermeye başlayan Siri deki yenilikler tanıtıldı. Siri ye haftada 1 milyar kez soru sorulduğunu belirten Federighi, Siri nin yeni sürümünün daha da akıllı özelliklere sahip olduğunu gösterdi. Buna göre Siri de hatırlatma özelliği yer alıyor. Örneğin, artık randevularınızı veya herhangi bir planınızı Siri size tanıtacak. Hatta hatırlatmakla da kalmayacak ve trafik durumuna göre kullanıcılara önerilerde bulunacak. 
Yeni Siri de dikkat çeken özellikler arasında arama sonuçları da yer alıyor. Siri ye bir soru sorduğunuzda arama sonuçları direkt olarak Siri ekranında yer alacak. Böylece Siri, artık daha aktif bir asistan haline dönüşecek. 
 250 BİN NOKTADA APPLE PAY KULLANILACAK  
WWDC 2015 te, Apple ın mobil cüzdan servisi Apple Pay deki yenilikleri açıklamak için Apple Pay yöneticisi Jennifer Bailey sahneye çıktı. Bailey, Apple Pay in temmuz ayında İngiltere deki kullanıcılara sunulacağını açıkladı. Alışveriş ödemeleri İngiltere deki 250 bin noktada Apple Pay ile yapılmaya başlanacak. 
 APPLE'DAN HABERLER UYGULAMASI  
Apple, yeni uygulaması News i (Haberler) tanıttı. Bu uygulamada haber kaynaklarından tüm içerikler tek bir uygulamaya toplanacak. Kullanıcılar, ilgi alanlarına göre veya seçtiği haber kaynaklarına bu uygulama üzerinden ulaşabilecek. News uygulaması özel bir tasarımla haberleri kullanıcılara sunacak. Haber içerisindeki fotoğraflar galeri haline dönüştürülecek. Videolar ise yine okunan haber içerisinde yer alacak. 
 VE İŞTE KARŞINIZDA iOS 9  
iOS 9 ile iPad lere yeni özellikler kazandırılacak. Bu özelliklerle beraber iPad üzerinde yazı yazmak çok daha kolay olacak. Özel kısa yollara sahip bir klavyeye sahip olacak yeni iPad işletim sisteminde fiziksel klavye ile yapılanların hepsi iPad in dokunmatik ekranında yapılabilecek. Buna ek olarak iPad te çoklu uygulamalar daha rahat kullanılabilecek. Ekran ikiye bölünerek kullanılabilecek. Örneğin bir yanda e-posta yazarken diğer yanda internette gezilebilecek. Videolar ise ekranın bir köşesine küçültülebilecek ve diğer uygulamalar kullanılmaya devam edilebilecek. 
iOS 9 un en büyük özelliği ise kullanıcıların artık şarj sorununu çözmeye aday olması. Düşük enerji moduna sahip olacak iOS 9 un şarjı bu moda geçirildiğin 3 saat daha artacak. 
 100 MİLYAR KEZ UYGULAMA İNDİRİLDİ  
iOS 9 un tanıtılmasından sonra Apple CEO su Tim Cook yeniden sahneye çıktı. Cook, App Store dan 100 milyar kez uygulama indirildiğini paylaşarak geliştiricilerin 30 milyar dolar para kazandığını ifade etti. 
 iOS 9 HANGİ CİHAZLARA YÜKLENEBİLECEK  
iOS 9 yayınlandığında hangi cihazlara yüklenebilecek? İşte iOS 9'u destekleyen iPhone ve iPad modelleri: iPad 2, 3'üncü jenerasyon iPad, 4'üncü jenerasyon iPad, iPad Air, iPad Air 2, iPad Mini, iPad Mini 2, iPad Mini 3, iPhone 4S, IPhone 5, iPhone 5C, iPhone 5S, iPhone 6, iPhone 6 Plus, 5'inci jenerasyon iPod touch. 
   