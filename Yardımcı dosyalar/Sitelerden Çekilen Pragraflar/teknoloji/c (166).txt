
	iPhone serisinin küçük ve kullanışlı ekranlarına alışmış olan büyük çoğunluğu sevindirecek bir haber var. iPhone 6c serisi 4 inç ekrana sahip bir akıllı telefon olarak her an ortaya çıkabilir. Çin ekonomi gazetelerinden biri, tıpkı iPhone 5c gibi küçük bir iPhone 6 serinin Çin pazarına gireceğini iddia etti. Bu yeni modelin, şu anda piyasada olan iPhone 6’lardan konfigürasyon olarak sadece 4 inçe indirgenmiş olan ekranından başka yeni bir özelliği olmayacağı söyleniyor. Bütçesi iPhone 6 ve 6 Plus almaya yetmeyenler için de bir can simidi olacak olan iPhone 6c, ne zaman piyasaya çıkacak bilinmiyor. 

	Öte yandan 2015 yılının ikinci yarısı için Apple iPhone cihazları için çıkan dedikodular artık kafa karıştırmaya başladı. iPhone 6c iddiasıyla beraber bu yılın ikinci yarısı Apple’ın 3 cihaz çıkarması söz konusu oluyor. Apple bu iddialara henüz bir tepki vermiyor ancak şirketin 6 ayda iPhone 6c, iPhone 6s ve iPhone 7 çıkarmak gibi bir maceraya girmeyeceğini düşünüyoruz. Öte yandan, Çin pazarı bir tarafa cihazın Avrupa pazarına gelip gelmeceği de belli değil.  

	Kaynak: tamindir.com 
