
	Fiat, Dünya’da ilk kez otomotiv sektöründe İnternete özel reklam uygulaması gerçekleştirdi. Global reklam kampanyasına ait reklam filmini, Türkiye’de video sitelerinde kullanırken farklılaştıran Fiat, Fiat 500X görüntüsünü öne alarak küçük bir değişiklik yaptı. Ayrıca Fiat, bu değişiklik ile reklam filminin izlenme oranlarını arttırdı. Google ile yapılan iş birliği kapsamında gerçekleştirilen Brand Lift çalışması sayesinde Fiat 500X’in öne çıktığı internete özel reklam versiyonunun daha fazla dikkat çektiği ölçümlendi.  
