Kanatları bir yolcu uçağınınınkinden daha büyük, ancak ağırlığı bir araba kadar olan uçak Nanjing'den 
                Türkiye 
               saatiyle 21.39'da ayrıldı. 
8 bin kilometrelik yolculuğun beş altı gün sürmesi bekleniyor. Borschberg bu süre içinde neredeyse tamamen uyanık kalmak zorunda. 
Borschberg'in bir defada en fazla 20 dakika uyuyabileceği belirtiliyor. Uçağın yolculuğu Monaco'da oluşturulan kumanda merkezinden izlenecek. Meteorologlar ve uçuş stratejisi uzmanları, en iyi rota konusunda Borschberg'i sürekli bilgilendirecek. 
Büyük Okyanus'u geçme girişimi, güneş enerjisiyle çalışan uçağın dünyanın çevresini dolaşma denemesinin yedinci ayağını oluşturuyor. 
Proje, Mart ayında Abu Dabi'den başladı. Ancak uçak okyanusta ideal hava koşullarının oluşmaması nedeniyle bir aydan uzun bir süredir Çin'in doğu kıyısında bekliyordu. 
Uçağın ilerleyebilmesi için rüzgara ve kanatlarındaki pillerini için açık havaya ihtiyacı var. 
Pillerinin akşam gün batımına kadar dolması ve bu yolla ertesi gün güneş doğuncaya kadar yoluna devam edebilmesi gerekiyor. 
Solar Impulse projesi şimdiden bir dizi dünya rekoru kırdı. Solar Impulse -1, 2013'te 
                ABD 
              'yi boydan boya geçen ilk güneş enerjisiyle çalışan uçak oldu. 
Ancak dünya turu için Solar Impulse-1'den daha büyük bir uçak yapıldı. 
Yeni modelin kanat açıklığı 72 metre. Uçağın kanat açıklığı genişliği Boeing 747'ninden daha büyük. Ancak Solar Impulse-2'nin ağırlığı sadece 2.3 ton. Uçağın hafifliğinin başarısı için kritik önemde olduğu belirtiliyor. 
Aynı şekilde kanatlardaki 17,000 bin adet güneş enerjisi hücresi ve 
                gece 
               uçuşlarında kullanılacak lityum iyon piller de yaşamsal önemde. 
Büyük Okyanus'un üzerinde gece karanlığında yapılacak uçuşlar rekor denemesinin en zorlu bölümlerini oluşturuyor. 
Düşük hızlı pervaneyle çalışan uçak okyanus üzerinde hiç durmadan uçacak. 
Bu nedenle rekor denemesi aynı zamanda bir dayanıklılık sınavı da olacak. Kokpitin hacmi 3.8 metreküp. Yani bir telefon kulübesi kadar. (BBC Türkçe)  