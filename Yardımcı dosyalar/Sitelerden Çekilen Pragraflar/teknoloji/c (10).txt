 
							
							
												
						 Geride bıraktığımız E3 2015, son yılların en zengin oyun etkinliklerinden biriydi. Ancak Sony, bazı duyurularını E3 sonrasına bırakmayı tercih etmiş görünüyor. Firma, bugün PlayStation 4'ün yenilenmiş bir sürümünü ve daha yüksek depolama alanına sahip bir modelini tanıttı.  Yenilenen 500GB'lık PS4 (CUH-1200), yerini aldığı sürümden (CUH-110) yüzde 10 daha hafif ve yüzde 8 daha az güç tüketiyor. Cihazda fark edilen diğer değişiklik gövdedeki parlak kısmın "sıradan tasarım" için daha mat bir yüzeyle değiştirilmiş olması. Hatırlayacak olursanız Microsoft da 1TB'lık yeni Xbox One'ında benzer bir yol izlemiş, cihazına mat bir yüzey ilave etmişti. Yani Sony'nin "yeni" PS4'ünde Microsoft'un adımlarını takip ettiğini görüyoruz.  Yeni, 1TB depolama alanına sahip "PlayStation 4 Ultimate Player 1TB Edition" ise yapılan duyuruya göre "Avrupa ve PAL bölgelerinde" 15 Temmuz'dan itibaren satışa sunulacak. Firma, fiyatlar konusunda yerel satıcımıza başvurmamızı öneriyor.  GOOGLE'IN KENDİ GİDEN OTOMOBİLLERİ  							
						
							
						
						
							