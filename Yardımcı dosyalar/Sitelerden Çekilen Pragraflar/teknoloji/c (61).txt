

  
    
      
       
     
	  

	Her yıl olduğu gibi bu yıl da karşımıza onlarca telefon modeli ile çıkan Samsung ’un yeni, orta seviyeli cihazı A8 hakkında bilinmeyenler gün ışığına çıktı. 

	  

	Super AMOLED teknolojisini kullanan telefonda 1920×1080 ekran çözünürlüğünde, netliğinde bir ekran bizleri bekliyor. 5.7 inç büyüklüğünde ekran ile gelen cihaz, böylelikle daha geniş çerçeveli bir telefon arayan kullanıcıların da ihtiyacını karşılamış olacak. 

	  

	Bu çözünürlüğün yanında Galaxy A8’de 16 megapiksellik bir kamera yer alıyor. Günümüzde birçok akıllı cihazda karşımıza çıkan Qualcomm markalı yongasetler; Galaxy A8’de de kullanılacak. 

	  

	  

	  

	Belirtilenlere göre telefonun işlemcisi; 8 çekirdekli 64 bit destekli ve Snapdragon 615 yongasetine ait bir işlemci. Grafik işlemcisi olarak da Adreno 405 grafik işlemcisi kullanılacak. 

	  

	Android tabanlı cihazlarda görmeye alışık olduğumuz MicroSD kart desteği, Galaxy A8’de de yer alıyor. 16 GB dâhili depolama alanı ile birlikte gelen A8, 128 GB boyutundaki SD kartları da destekleyebilecek. 

	  

	2 GB ana bellek ve 3050 mAH değerindeki batarya ile uzun süreli kullanım sunmayı hedefleyen Galaxy A8, satışa sunulduğu zaman Android 5.1.1 sürümü yüklü olacak şekilde piyasada yer alacak. 

	  

	Stephen Elop Microsoft’tan Ayrılıyor    
 
