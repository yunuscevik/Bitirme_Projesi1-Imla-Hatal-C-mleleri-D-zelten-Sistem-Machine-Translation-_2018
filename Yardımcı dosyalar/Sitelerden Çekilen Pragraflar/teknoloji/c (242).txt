
	Teknolojinin gelişmesiyle birlikte bilgisayarlar önce dizüstüne indi, ardından cebe girdi. Son model, yüksek performanslı PC, akıllı telefon ve tabletlerin ardından gelişen ‘mini bilgisayar teknolojisi’, sektörün yeni gözdesi olmaya aday. Silikon Vadisi'nde yüksek bütçelerle AR-GE çalışmaları yapan Quadro, teknik özellikleriyle masaüstü ve dizüstü bilgisayarları aratmayacak, çakmak boyutunda, 42 gram ağırlığında ‘Mini Stick PC’ üretti. Üzerinde 22 nanometre 4 çekirdekli Intel işlemci, 2gb DDR3L-1333 RAM ve 32 GB SSD diski bulunan mini bilgisayarı kullanmak için ise HDMI bağlantısı yeterli. 

	 FİYATI 199 DOLAR  
	Cihazın diskini de SD kart ile 64 GB’a kadar artırmak mümkün. Cihazda ayrıca 2 adet USB girişi de bulunuyor. Windows 8.1 ve Android işletim sistemlerini destekleyen Quadro Mini Stick’i aynı anda çift sistemle de kullanmak mümkün. Türkiye pazarına yakında girecek olan Quadro Mini Stick’in fiyatı ise 199 dolar.  

	NURİ PİR   
