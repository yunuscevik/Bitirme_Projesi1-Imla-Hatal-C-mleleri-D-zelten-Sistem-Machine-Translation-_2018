
	  

	 IMEI NUMARASI ÖĞRENME  

	Yurt dışından getirilmiş telefonların IMEI numaraları kayıt altına alınmak zorunda, cihazınız çalındığı takdirde size sorulan ilk soru bu numara. Bütün cep telefonlarından *#06# tuşlarını tuşladığınız zaman IMIE numaranızı öğrene bilirsiniz 

	 TELEFONUNUZU 60 GÜN İÇİNDE KAYIT YAPTIRMALISINIZ  

	Yurtdışından getirilen telefonlar 60 gün kayıt yaptırmadan kullanılabilir ancak cihaz bu süre içinde kayıt edilmezse iletişime kapatılır 

	 PEKİ KAYIT İŞLEMİ NASIL YAPTIRILACAK  

	e-Devlet şifresi ile www.turkiye.gov.tr adresi üzerinden telefonunuzu kayıt edebilirsiniz. 
	Kendinize ait bilgileri e-Devlet üzerinden girdikten sonra kayıt hakkını sorgulaması yapmanız gerekiyor. Bu işlemden sonra 131,50 Tl olan harç ücretinin yatılarak kayıt işlemi tamamlanmalı. Elektronik ortamda yapılan incelemelerden sonra cihazınız bilgilerini verdiğiniz pasaport üzerine kaydedilmiş olacak. 

	 PASAPORTA DİKKAT  

	IMEI kaydı için kişiye ait pasaportun son iki yıl içerisinde herhangi bir cihaz kayıt işleminde bulunulmamış ve kişinin Türkiye’ye giriş yaptığı tarihten itibaren 60 günü geçmemiş olması gerekiyor. 

	 İKİ YILDA BİR CİHAZ GETİRİLEBİLİR   

	Gümrükler Genel Müdürlüğü'nün 31.01.2008 tarih ve 2981 sayılı yazısı ile 01.02.2008 tarihinden itibaren 2 takvim yılı içerisinde 1 adet cep telefonunun yurda getirilebileceği belirlenmiş durumda. 

	 KAYIT YAPTIĞINIZ TELEFONUN ANAKARTI DEĞİŞİRSE  

	İlk kayıt başvuru sahibinin; değişimi yapan firmadan almış olduğu değişim belgesi ile E-devlet kapısı (www.turkiye.gov.tr) üzerinden kayıt yapılması gerekmektedir. 

	Değişim belgesinin üzerinde firma kaşesinin olması, firmanın adı/ünvanı ile adres veya telefon bilgilerinin,cihazın eski ve yeni IMEI numaralarının ve her iki cihazın aynı marka olması gerekmektedir. 