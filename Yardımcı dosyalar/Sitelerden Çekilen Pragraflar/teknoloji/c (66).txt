

  
    
      
       
     
	Kanada'nın Brock Üniversitesi tarafından yapılan araştırmada, Mars 'tan Dünya'ya  düşen meteroitlerde 'mikrobiyolojik yaşama işaret eden' metan izleri bulundu. Bilim  insanları, bulgunun 'Mars'ta mikrobiyolojik seviyede yaşam bulunduğu ve bir zamanlar bakterilerin yaşadığı anlamına gelmediğini' not düştü. 

	  

	Renk ve kokuya sahip olmayan metan, en basit organik molekül olarak biliniyor. Yanıcı olan gaz Mars atmosferinde ilk kez 2003 yılında Avrupa  Uzay  Ajansı'nın (ESA) Mars Express uydusu tarafından tespit edilmişti. NASA 'nın keşif  robotu Curiosity, geçtiğimiz yıl Gale kraterinde metan izlerine rastlamıştı. 

	  

	Dünya'da metan, büyükbaş hayvanların yemek sindirimi gibi canlılara ait faaliyetlerin yanı sıra, yanardağ  patlamaları gibi doğaya özgü olaylarda ortaya çıkıyor. 

	  

	Space.com'a açıklama yapan araştırma ekibinden Nigel Blamey, Dünya'ya düşen altı Mars meteoritinden numune alarak incelediklerini belirtti. Her bir meteoritten, bir gramın gramin çeyreği kadar parça alındı. 

	  

	Nature Communications dergisinde yayımlanan araştırma sonucunda, meteroitlerin Dünya'ya çarptıkları zaman metan ve diper gazlar saçtıklarını gösterdi. Blamey, Dünya atmosferinin neredeyse yüzde  1'i kalınlığındaki Mars atmosferi yaşama olanak vermek konusunda çok yetersiz kalsa da, metanın yeraltında bulunuyor olabileceğini belirtti. 

	  

	Blamey, bulgular ışığında Mars'ın yüzeyinde değil ancak yüzeyinin altında mikroplar saklayabiliyor olabileceğini söyledi. 

	  

	  Al Jazeera  
  
 
