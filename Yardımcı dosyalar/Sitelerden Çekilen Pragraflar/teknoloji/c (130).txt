

  
    
      
       
     
	  

	  

	  

	6 inç boyutundaki Amazon Fire HD tablet bilgisayarın yeni bir sürümü duyuruldu. Amazon Fire HD Kids Edition olarak adlandırılan tablet bilgisayar , teknik özellikleri itibariyle tabletin normal haliyle tamamen aynı. Farklı olan kısmı dışındaki kılıfı ve içerisindeki Kids Edition uygulaması. Tableti isterseniz normal bir tablet olarak, istersenizd de çocuklara özel arayüzüyle kullanabiliyorsunuz. Çocuklara özel arayüzünden çocuk oyunları, kitapları ve çocuklara yönelik videolar ön plana çıkartılmış. 

	  

	Tabletin içerisindeki uygulamadan, çocuğunuzun günde kaç dakika oyun  oynamasını istediğinizi, kaç dakika kitap okumasını istediğinizi belirleyebiliyorsunuz ve tabletle oynayan çocuk bu sınırların dışına çıkamıyor. Eğer daha fazla oyun oynaması gerekiyorsa, daha fazla kitap okuması ve eğitici videolar izlemesi gerekiyor. 

	  

	Tabletin etrafındaki kılıf son derece dayanıklı ancak Amazon, çocuklara özel tabletine tam garanti veriyor. 2 yıl boyunca eğer tablet kırılırsa, yenisiyle değiştirmeyi vaad ediyor. 8 GB ve 16 GB versiyonları olan tablet, bu ay içerisinde Amerika  ve İngiltere ’de satışa çıkacak. Şimdiden ön sipariş süreci başladı. Amazon Fire HD Kids Edition 350 TL’den başlayan fiyatlarla satışa çıkacak. 

	  

	Google I/O 2015 Etkinliğinde Tanıtılan 5 Çılgın Proje!    
 
