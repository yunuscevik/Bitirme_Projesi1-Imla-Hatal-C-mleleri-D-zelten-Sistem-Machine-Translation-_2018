

  
    
      
       
     
	  

	  

	  

	Dokunmatik ekranlı telefonlar bir kenara, gelişmekte olan pazarlar halen daha klasik cep telefonlarına büyük ilgi gösteriyor. Bu ihtiyacı karşılamak için kolları sıvayan Microsoft , yeni Nokia 105’i duyurdu. Son derece uygun fiyatlı olan ve temel bir cep telefonu  özellikleri sunan Nokia 105’in fiyatı 20 Dolar  seviyelerinde olacak. Çift SIM kartlı versiyonun da bulunduğu Nokia 105, siyah, beyaz ve turkuaz renk  seçenekleri ile satışa çıkacak. 

	  

	Nokia 105’in 2000 kişilik rehber kapasitesi var. 35 günlük bekleme süresini 800 mAh kapasiteli değiştirilebilir pilinden alıyor. Bekleme süresi yanıltıcı olabiliyor ancak tek bir şarjla Nokia 105’i 1 hafta kullanmak mümkün olacak. Yine tek bir şarjla 15 saat konuşma garantisi veren Nokia, gelişmekte olan pazarlarda bu telefonla dikkat çekecek. Renkli LCD  ekrana sahip olan telefonun ekran boyutu 1.45 inç olarak belirtiliyor. 20 Dolarlık fiyat , yerel vergiler hariç ve tek SIM kartlı model için geçerli olacak. Nokia 105’in ölçüleri 108.5 x 45.5 x 14.1mm şeklinde. Telefonun tanıtım  videosunu aşağıdan izleyebilirsiniz. 

	  

	  

	  

	Google, Fotoğraftan Kalori Hesaplayacak    
 
