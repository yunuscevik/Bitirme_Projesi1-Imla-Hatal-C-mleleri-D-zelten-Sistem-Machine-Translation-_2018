

  
    
      
       
     
	Tutsaklıkta yetişen hayvanlarda bu tür değişiklikler olabiliyor, ancak doğal ortamda da aynı olguya rastlanması bunun sayısı azalan hayvanların doğal bir tepkisi olabileceğini düşündürdü. 

	Çevrebilimcilerin konuyla ilgili araştırmaları Current Biology dergisinde yayınlandı. 

	Burada bir akvaryumda görülen ince dişli testere balığı, nesli tükenmekte olan hayvanlardan. Özellikle de omurgasız hayvanlar arasında tek başına üreyen türler bulunuyor. 

	Ancak normalde çiftleşmeyle üreyen bir hayvanın üstelik de doğadayken tek başına üremesi sıradışı bir durum. 

	Tek başına üreyen dişilerden doğan hayvanların yine dişi olması da öyle. 

	 

	Boyu dört metreye kadar uzayabilen ince dişli testere balığının erkeksiz üreyebilmesi, döllenmemiş yumurtaların embriyoya dönüşmesi ile mümkün olmuş. 

	Araştırmacılar omurgalı canlılarda bunun yumurtanın kendisiyle tıpatıp aynı bir hücreyi içine almasıyla gerçekleştiğini düşünüyorlar. 

	Ancak 190 testere balığının DNA'ları incelenerek varılan bu sonuç balığı kurtarmaya yetmiyor. 

	Nesli tükenmeye yüz tutan testere balığının hayatta kalabilmek için hâlâ insanların yardımına ihtiyacı olduğu söyleniyor. (BBCTürkçe) 
  
 
