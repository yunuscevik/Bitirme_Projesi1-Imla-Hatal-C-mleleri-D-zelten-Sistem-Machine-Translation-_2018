Yarışma, 2011 Fukushima nükleer felaketine benzer koşullarda, bir parkur üzerinde robotlar savaşı şeklinde yapıldı. 
Robotların araba sürmek ve basamaklardan çıkmak gibi bir 
                dizi 
               görevleri tamamlamak için bir saati vardı. 
Kaliforniya'nın Pomona kentindeki yarışma, robotların bağımsız olarak faaliyet gösterdiği ilk yarışmaydı.  
Robotların yerine getirdiği görevler arasında arabadan inmek, kapı açmak, duvara delik açmak, vana açmak ve yolu temizleyererek veya üzerinden yürüyerek bir moloz yığınını geçmek vardı. 
 En hızlı ekip Kaist   Güney Koreli Kaist takımı en hızlı ekipti; tüm görevleri 44 dakika 28 saniyede tamamladılar. 
Florida merkezli IHMC robot takımı ikinci gelerek 1 milyon dolar, yine ABD'den Tartan kurtarma ekibinin şempanze robotu da üçüncü olarak 500 bin dolar kazandı.   
Tartan robotu düştükten sonra insan yardımı olmadan görevine dönerek seyredenlerin takdirini kazandı. 
 İki gizli görev   Yarışmada iki gün içinde iki gizli görev de vardı. 
Her takıma verilen görevleri tamamlamak için iki hak verildi. 
Yarışmaya 25 takım katılacaktı ancak Japonya'nın Hydra takımı son dakikada eğitim sırasındaki bir elektronik kaza nedeniyle katılamadı. 
Çin takımı da zamanında vize alamadıkları için katılamadı. 
Birinci gün gizli görev bir kolu çekmekti, ikinci günde ise bir fişi pirizden çekmek ve yeniden pirize sokmaktı. (BBC Türkçe)  