XBOX One ve Playstation 4 gibi yeni nesil 
                oyun 
               konsollarının ardından oyun dünyasını yeniden şekillendirecek olan sanal gerçeklik gözlükleri, bu yılın sonunda ve önümüzdeki yıl piyasadaki yerini alacak ve kullanıcılara sunulacak. 
Fobito  'nun haberine göre 2012 yılında Oculus firmasının ortaklarından Palmer Luckey nin fikri ile hayata geçen ve ardından Kickstarter isimli fon toplama sitesinde kullanıcılar tarafından toplanan 2.4 milyon Dolarlık 
                bütçe 
               ile ilk prototiplerine kavuşan Oculus Rift isimli sanal gerçeklik gözlüğü ile bir 
                Hollywood 
               kurgusu olmaktan çıkıp gerçek hayatta yer bulan sanal gerçeklik kavramının pratikteki öncüsü olmuştu. 
 
Duyurulmasının ve prototiplerinin tanıtılmasının ardından Sony, Playstation 4 konsolu ile uyumlu, Morpheus adından bir sanal gerçeklik gözlüğü piyasaya süreceğini duyurmuş, HTC ise Steam adlı oyun platformunun da sahibi olan Valve ile anlaşarak bir sanal gerçeklik cihazı üzerinde çalıştığını söylemişti. Ardından bu yılın CES fuarında Microsoft kendi sanal gerçeklik gözlüğünün tanıtımını yapmış ve Samsung da Galaxy S6 gibi modelleri ile uyumlu çalışacak bir sanal gerçeklik gözlüğünün üzerinde çalıştıklarının haberini vermişti. 
 
Bu duyurulan cihazlardan ise bazıları artık piyasaya çıkmak ve kullanıcıların satın alabileceği ilk sanal gerçeklik cihazları olmak için yarışıyor. 
Sony, Morpheus isimli cihazını bu yılın sonunda piyasaya süreceğini duyururken HTC ve Oculus firmaları da kendi sanal gerçeklik gözlüklerinin önümüzdeki yıl raflardaki yerini alacağını söylüyor. 
Sektörün uzmanları ise sanal gerçeklik gözlükleri konusundaki yarışı önde götürenin piyasaya ilk çıkan gözlük değil, yeni nesil oyun konsollarında olduğu gibi kullanıcılara en çok ürün sunan cihaz olacağını savunuyor.  