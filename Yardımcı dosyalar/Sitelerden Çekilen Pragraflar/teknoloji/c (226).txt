
	Bursa’da düzenlenen Akıllı Belediyeler Zirvesi’nde büyük ilgi gören double robotics, belediyelerde, hastanelerde ve yaşamın her alanında kullanılabilecek. İnsanların olması gereken yerde olmadıklarında devreye girecek olan double robotics, bir bakıma insanları ışınlıyor. Talebe ve isteklere göre fiyatı değişen double robotics, başta belediye, iş toplantıları ve hastaneler olmak üzere yaşamın her alanında yer alacak. 

	Litera Grup satış temsilcisi Metin Orhan, robotların yakın gelecekte hayatın bir parçası olamaya aday olduğunu belirterek, “Bu robotlar birçok farklı amaç için kullanılabiliyor. Double robotics da, bizim olamadığımız ya da ulaşamadığımız yerlerde olmamıza imkan tanıyan bir ürün. Bunu şöyle düşünebilirsiniz. Hastanelerde, acil servis ya da hasta yakınlarının girmesinin yasak olduğu bölümlerde rahatlıkla bu robot sayesinde hastanızın yanında olabilir, onunla iletişim kurabilirsiniz” dedi. 

	Robotun yaşamın her alanında farklı amaçlarda kullanılabildiğini ifade eden Orhan, “Belediyelerdeki hizmet masalarında, vatandaşı karşılama servislerinde, belediye içerisindeki birimlerde başkan ya da yöneticilerin gidemediği yerlerde olmasını, katılamadığı toplantılarda orada bulunuyormuşçasına katılmasını, tüm toplantıyı yönetebilmesine imkan tanıyor. Bunlar proje uygulamaları. Fiyat açısından projesine ve isteklerine göre üretilen bu robotların fiyatları da değişken olabiliyor. Sizin gidemediğiniz yerde oldurmanızı sağlayan, iş toplantılarını aksatmadan yapabilmenize olanak veren teknolojik yenilikler diye biliriz” diye konuştu.  

	MESUT DEMİR 

	 
