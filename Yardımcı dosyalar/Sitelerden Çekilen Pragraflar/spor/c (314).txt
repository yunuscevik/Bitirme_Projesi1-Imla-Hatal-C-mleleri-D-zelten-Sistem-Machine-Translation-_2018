
	Geçtiğimiz günlerde Galatasaray’ın başarılı kaptanı Selçuk İnan-Cemre Kardeş çifti dünya evine girmişti. Düğüne , takım arkadaşı Sabri Sarıoğlu’nun gelmemesi ise dikkatlerden kaçmamıştı. Sarıoğlu’nun düğüne katılmaması akıllara Selçuk İnan’la aralarında bir sorun mu var? yoksa Sabri Sarıoğlu kaptanlık konularından dolayı kırgınlık mı var? sorularını getirdi. Başarılı futbolcu bu soruları GS TV’ye yanıtladı. 

	 Sabri Sarıoğlu bakın düğüne neden gitmemiş? İşte o açıklamalar  

	Sarıoğlu eşinin dedesinin vefatı sebebiyle Selçuk İnan'ın düğün törenine katılmadığını belirterek, "Cenazemiz olduğundan dolayı gelemeyeceğimi hem Selçuk'a hem de düğünü yapan organizatörlere söyledim. Bu konuda haber yapanlar üşenmeyip arayıp, sorsalardı doğrusunu öğrenirlerdi. Tekrardan Galatasaray camiasına hayırlı olsun. Galatasaray'da oynamaktan, bu formayı giymekten onur ve gurur duydum. Onur ve gurur duymaya devam edeceğim" şeklinde konuştu. 

	 

	 KAPTANLIK GERGİNLİĞİ  

	Takımın başına İtalyan teknik adam Prandelli’nin gelmesiyle kadro dışı bırakılan Sabri’nin Galatasaray’da hoca değişikliğiyle tekrar kadroya dahil olmasıyla birlikte Selçuk İnan ile Sabri Sarıoğlu’nun arasında kaptanlık gerginliği yaşandı. Yaşanan bu olaydan dolayı Sabri'nin düğüne katılmadığı ortaya atıldı. 
	  
