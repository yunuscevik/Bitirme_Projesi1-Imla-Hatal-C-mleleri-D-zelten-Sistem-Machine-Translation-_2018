Futbol takımı 
                    Spor 
                   Toto 2. Lig'de yer alan ve kayyuma devredilmek üzere olan Bandırmaspor Kulübü'nün olağan kongresinde yeni yönetim, Erhan Elmastaş başkanlığında, 
                Ak Parti 
              , 
                CHP 
               ve 
                MHP 
              'nin ilçe teşkilatları tarafından önerilen kişilerden oluşturuldu. 
 KILKIŞLI: 8 YILDA 2 ŞAMPİYONLUK YAŞADIK  
Başkanlığı 8 yıl sürdüren ve bu görev için yeniden aday olmayan Mehmet Kılkışlı, kongrede yaptığı konuşmada, bu dönemde iki kez şampiyonluk yaşadıklarını söyledi. Ekip olarak yorulduklarını belirten Kılkışlı, "Kapı kapı dolaşıp para toplamadık. Bandırmaspor'u ele güne rezil etmediği için, yeni yönetimin kurulma aşamasında bordo-beyazlı kulübe sahip çıkan Bandırma Belediye Başkanı Dursun Mirza'ya teşekkür ediyorum. Kendisinin onursal başkan olmasını istiyorum" dedi.    MİRZA: YENİ YÖNETİMDE SİYASETÇİ VAR AMA SİYASET OLMAYACAK  
Bu öneri üzerine Bandırmaspor'un onursal başkanlığına seçilen Mirza ise böyle bir talebinin olmadığını, bunun için büyük işlere imza atması gerektiğini söyledi. Mirza, 8 yıldır görev yapan Kılkışlı ve ekibine teşekkür ederek, şöyle konuştu: "Yeni yönetim listesinde siyasetçi var ama siyaset olmayacak. Dayanışmayı kurduk, güzel bir yönetim oluştu. Belediye olarak, devamlı bu takımın arkasında olacağız. Hepimiz Bandırma partisi için bir araya geldik. Tüm partilerin ilçe başkanlarına, olumlu yaklaşımlarından dolayı teşekkür ederim." 
Bandırmaspor'un yönetiminde AK Parti, CHP ve MHP'nin önerdiği isimler yer alıyor. 
 "KULÜBÜN 5.2 MİLYON LİRA BORCU VAR"  
Dursun Mirza, Bandırmaspor'u sahipsiz bırakmamak için ellerini taşın altına soktuklarını, kulübe yeni kaynaklar yaratarak sabit gelirleri artıracaklarını vurgulayarak, "Sizlere şampiyonluk sözü vermiyorum çünkü yükümüz oldukça ağır. Kulübün 5 milyon 200 bin lira borcu var. Otopark gelirleri çok önemli. Büyükşehir Belediyesi burasını elimizden alırsa işin içinden çıkamayız. Bu konuda AK Partili üyelerimize büyük sorumluluk düşüyor. Gelirlerimizi artırmak, borçlarımızı ödemek yetmiyor. Takımımızı da en önde tutmamız gerekiyor" ifadelerini kullandı.   Geçen sezon Bandırmaspor'un sahasındaki maçlarda toplam seyirci sayısının 30 bin olduğunu dile getiren Mirza, bu sayının artması gerektiğini sözlerine ekledi. 
 ESKİ BAŞKAN KILKIŞLI DA YENİ YÖNETİME GİRDİ     Daha sonra yapılan seçime tek listeyle katılan ve başkanlığa seçilen Elmastaş ise Bandırmaspor için ellerini taşın altına koyduklarını, zorlukları birlik ve beraberlikle aşacaklarını ifade etti. AK Parti, CHP ve MHP'nin ilçe teşkilatlarının önerdiği kişilerden, Elmastaş başkanlığında oluşturulan yönetim kurulunda, eski kulüp başkanı Mehmet Kılkışlı'nın yanı sıra Ozan Onur, Murat Ercili, Yakup Ataş, Adnan Tuksal, Ahmet Edin, Bahadır Çolak, Tolga Tosun, Hüseyin Baş, Göksel Karlahan, Ozan Tüm, Mülkü İnci, Gökhan Yankol, Mehmet Özbek ve Orhan Demir yer aldı.  