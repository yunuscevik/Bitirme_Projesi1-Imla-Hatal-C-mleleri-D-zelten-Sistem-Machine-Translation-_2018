
	Yeşil-beyazlı takımda Enes Ünal krizi yaşanıyor. Bursaspor yönetimi sözleşmesi önümüzdeki sezon bitecek olan Enes Ünal’ın mukavelesini yenilemek için yoğun çaba gösteriyor. Yapılan tekliflere ve görüşmelere rağmen sözleşmesini yenilemek istemeyen genç golcü takımdan ayrılmak istiyor. Yeşil-beyazlı yönetimin Enes Ünal’ı 5 milyon Euro’dan aşağıya bırakmak istemediği öğrenilirken, Enes Ünal’ın sözleşmesini yenilemeyip, gelecek sezon takımdan ayrılması durumunda yeşil-beyazlı yönetimin kasasına sadece yetiştirme parası olarak 400 bin TL gireceği belirtildi. 
	Öte yandan Almanya, İngiltere, İspanya ve İtalya’dan bazı takımların Enes ile ilgilendiği iddia edildi.  

	 AHMET FARUK ÇABUK  
	  
