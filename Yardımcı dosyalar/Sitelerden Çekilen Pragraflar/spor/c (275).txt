
	Güney Amerika Futbol Konfederasyonu (CONMEBOL) tarafından düzenlenen Copa America’nın 44.’sü Şili’de devam ediyor. Uruguay Milli Takımı adına boy gösteren Galatasaray’ın tecrübeli file bekçisi Fernando Muslera, sarı-kırmızılı takımdaki başarısını ülkesinin milli takımına da taşıyor. 

	 “MUSLERA BİZİ KURTARDI”  

	Uruguay’ın Paraguay ile 1-1 berabere kaldığı ve en iyi 3.’ler arasına girmeyi garantileyerek çeyrek finale yükseldiği karşılaşmada kritik kurtarışlar yapan Muslera, takımını son 8’e taşıyan isim olarak gösterildi. Karşılaşmanın ardından düzenlenen basın toplantısında deneyimli kaleciye övgüler yağdıran Uruguay Teknik Direktörü Oscar Tabarez, “Muslera bizi kurtardı ve çeyrek finale yükselmemiz de önemli bir rol oynadı” dedi. 
	Muslera, grup mücadelelerinde oynanan 3 maçta da 90 dakika sahada kalırken, kalesinde 2 gol gördü.  

	MESUT ALAN 
