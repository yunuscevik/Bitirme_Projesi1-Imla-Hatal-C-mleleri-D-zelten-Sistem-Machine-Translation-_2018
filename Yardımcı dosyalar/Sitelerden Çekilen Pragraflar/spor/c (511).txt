 RADİKAL -  
                    Beşiktaş 
                   Başkanı Fikret Orman, Vodafone Arena'yı 20 
                Eylül 
              'de tamamlamak istediklerini söyledi. Futbolda yeni bir yapılanma içine girdiklerini vurgulayan Orman, kulübün menfaatleri doğrultusunda satılmayacak oyuncuları olmadığını ifade etti. Orman ayrıca, siyah-beyazlı kulüple adı geçen Ukraynalı futbolcu Evgen Konoplyanka'yı 3 kere izlemeye gittiğini de belirtti ancak henüz anlaşmanın gerçekleşmediğini söyledi. 
Beşiktaş Başkanı Fikret Orman, Vodafone Arena'da TRT Spor'un sorularını yanıtladı. 
20 Eylül'de stadı bitireceklerini dile getiren Orman, "Burasıyla ilgili bir çok sıkıntı yaşıyoruz. Ama Beşiktaşlılar rahat olsun. Ben buradayım. Arkadaşlarım burada. Şu an 600 kişinin üzerinde çalışan var. Vodafone Arena'yı tamamlayacağız" dedi. Fikret Orman, Kulüpler Birliği yle konuşup ilk 3-4 maçlarını deplasmanda oynamak için başvuruda bulunacaklarını aktardı. 
Futbolcularına gelen transfer tekliflerini değerlendiren başkan Orman, "İyi bir şey yaptık ki talep var. Demba Ba çok önemli işler yaptı. Taraftarımız onu sevdi. Oyuncuyla konuşulursa, menfaatler uygunsa, Beşiktaş daha iyilerini alacaksa, futbolcular satılır" diye konuştu. Beşiktaş'ın 2-3 mevkiide transfer yapmaya ihtiyacı olduğunu vurgulayan Orman, "Bizim buraya oyuncuları en makul şekilde getirmemiz lazım. Taraftar, futbolcuların ismini duymak istiyor ama bıraksınlar da bittikten sonra isimler duyulsun. Konoplyanka'yı 3 kere izlemeye gittim. Bizim hayatımız bunları izlemekle geçiyor. Daha ortada bir şey yok." ifadelerini kullandı. 
Yeni teknik direktörleri Şenol Güneş'in, çalışmalarına hız verdiğini söyleyen Beşiktaş Başkanı, "Şenol Hoca şu anda kadrosunu oluşturmaya uğraşıyor. Dün ilk kez oturduk, konuştuk. Şenol Güneş çok pozitif ve akıllı bir adam. Altına ekip kurduk, Tamer Tuna geldi. Geçen sezon yardımcılar konusunda yaptığımız hataya düşmedik." dedi. 
TFF Başkanlığı konusunda da konuşan Fikret Orman, Yıldırım Demirören'e destek vereceklerini söyledi. (Ntvspor)  