

  
    
      
       
     
	Terraneo transfer  listelerinde ilk sırada yer alan Danimarkalı oyuncuyu Fenerbahçe ’ye kazandırmanın mutluluğunu yaşadıklarını söylerken, Simon Kjaer, Şükrü Saracoğlu Stadı ’nda Şampiyonlar Ligi  resmi müziğini duymayı sabırsızlıkla beklediğini ifade etti. 

	Açıklamalar şöyle; 

	 "KJAER TRANSFER LİSTEMİZİN İLK SIRASINDAYDI"  

	Ben Simon Kjaer’i özellikle İtalya ’da oynadığı dönemden tanıyorum. Zaten İtalyancası da Palermo ’daki yıllarından geliyor. Oranın şivesi ile konuşuyor. Bilindiği gibi aynı zamanda yine İtalya’da Roma ’da da oynadı. Tanıdığım ve beğendiğim bir oyuncuydu. Ayrıca burada işe başladığımızda hocamızla yaptığımız değerlendirmede Simon Kjaer bizim transfer listemizin birinci sırasındaydı. Listenin ilk sırasında olduğu için de vakit kaybetmeden harekete geçtik. Bu transfer için çok kararlıydık. 3 gün içinde tüm temaslarımızı kurduk. Kulübüyüle konuşup, anlaştık. Kendisiyle de  çok kısa bir zamanda belli bir noktada buluştuk. Bu şekilde transferimizi gerçekleştirdik. 

	 "BU TRANSFERDE ÇOK KARARLIYDIK"  

	Elbette Simon Kjaer’i transfer etmek isteyen başka kulüpler de olmuştur ben bu konuda kulüp ismi söylemek istemiyorum , oyuncu  ve menajeri bunları isterlerse açıklar ama biz bu transferi gerçekleştirmede çok kararlıydık. Kararlı olduğumuz için doğrudan kulübüne (Lille)  gittik, anlaşma  imzalamadan da kulüpten çıkmadık. Çünkü kararımız netti. O yüzden başkalarıyla ilgilenmedik. Muhtemelen başka takımların da araya girmeleriyle süreçte birara duraksama oldu  fakat hepsini çözdük. 

	 "FENERBAHÇE’YE YAKIŞACAK OYUNCULAR ALACAĞIZ"  

	Kulüp ve hoca ile değerlendirme yaptığımızda, hedefler ortaya konduğunda, hedeflerimiz şampiyonluk  ve Avrupa  kupalarında  önemli adımlar atmak. O yüzden iyi futbolcular, profili yüksek oyuncular transfer etmek için yola çıktık. Onun için ilk transferimiz Simon Kjaer burada. Bundan sonraki transferler konusunda isim vermem mümkün değil ama şunu söyleyebilirim; alacağımız oyuncular, Fenerbahçe’ye yakışan oyuncular olacak. Hedeflerimize uygun bizi ileriye taşıyacak oyuncular olacak. Türk veya yabancı olması önemli değil. Bu kulüpte oynayabilecek, bu kulübe, kulübün hedefine yakışacak oyuncular alınacak. Taraftarımızı da mutlu edecek bir şekilde elbette Şampiyonlar Ligi’nde de hedeflerimiz var. Bu hedefe ulaşmaya doğru yol aldıkça ilk önce oyuncularımız mutlu olacaklar ve bu mutlulukları herkese yansıyacaktır. 

	  "AĞUSTOS AYINDA DEĞİL, SEZON SONUNDA ŞAMPİYON OLMAK İSTİYORUZ"  

	Takımın toplanma tarihi olan 25 Haziran ’a kadar muhtemelen birkaç transferimiz daha olacaktır. Bizim isteğimiz ayın 25’ine kadar bütün transferleri bitirmek ama elbette bu kolay değil.  Transfer bazen belli bir süreç ve zaman alıyor. Çok aceleye getirelecek bir süreç değil. Zaten biz Ağustos ayında  değil sezon sonunda şampiyon olmak istiyoruz. Bu yüzden de alacağımız oyuncular  önemli oyuncular. Bazen doğru adımları atmak için  biraz beklemek gerekebilir. Bildiğiniz gibi takımda sözleşmesi biten birçok oyuncu var. Birçok transferimiz olacaktır. Bu yüzden de bu konuda dikkatli olmamız gerekir. Uyum içinde doğru transferleri doğru zamanda yapmanız gerekir. 

	 "HER ŞEY O KADAR POZİTİF Kİ , ÇOK ETKİLENDİM"  

	Fenerbahçe için İstanbul ’a gelip şehri, stadı, antrenman  tesislerini gördüğümde taraftarlarla karşılaştığımda tüm bunların hepsinden çok etkilendim. Her şey o kadar pozitif gelişti ki kısa sürede bu transferle ilgili hiçbir tereddütüm kalmadı. Her şey çok net ve pozitif olduğu içinde biz de buradayız. 

	 "FARKLI LİGLERDE OYNAMAK BANA ÇOK ŞEY KATTI"  

	Kariyerimde İtalya, Fransa  ve Almanya  gibi farklı farklı liglerde, farklı şehirlerde ve kültürlerde oynamak elbette bana çok katkı sağladı. Buraya da bu tecrübelerimle geliyorum. Daha ileri gitmek, daha da üst seviyede oynamak için bu tecrübelerim bana faydalı olacak. 

	 "BRUNO ALVES, ÇOK TECRÜBELİ VE ÇOK ÖNEMLİ BİR İSİM"  

	Yeni takım  arkadaşım ve aynı bölgede görev yapacağım Bruno Alves’le milli takımlarda da karşılıklı birçok kez oynadık, ne kadar kaliteli ve deneyimli bir oyuncu olduğunu çok iyi biliyorum. Tüm takım arkadaşlarımla bir arada olmak için sabırsızlanıyorum. 

	 "ŞAMPİYONLUKTAN BAŞKA BİR DÜŞÜNCEMİZ YOK"  

	Teknik direktörümüz Vitor Pereira ile telefonda konuştuk. Aramızda çok olumlu bir konuşma geçti. Yeni bir yapılanma var ve yeni bir takım kuruluyor ama şunu da unutmamak lazım; Fenerbahçe büyük bir kulüp. Şampiyonluktan başka bir düşüncemiz yok. Şampiyonluk yaşamak her oyuncunun isteğidir. Ben de bunun için buradayım. Kariyerimde yeni bir aşama yapmak kupalar kazanmak ve Şampiyonlar Ligi’nde çok başarılı olmak için buraya geldim. Kupalar kaldırmak için buradayım. Burada, bu hedefler olduğu içinde Fenerbahçe’de olmaktan dolayı çok mutluyum. 

	 "ŞAMPİYONLAR LİGİ MÜZİĞİNİ DAHA FAZLA DİNLEMEK İSTİYORUM "  

	Kariyerimde Şampiyonlar Ligi müziğini sahada sadece  iki kez dinleme şansım oldu. Bu ben açımdan ciddi için eksiklik. Şampiyonlar Ligi’nde çok ilerlemek istiyoruz. Fenerbahçe formasıyla kendi stadımızda Şampiyonlar Ligi müziği çalarken sahaya çıkmayı sabırsızlıkla bekliyorum. Bu formayla hem şampiyonluklar kazanmak hem de Şampiyonlar Ligi’nde çok sayıda maça çıkmak istiyorum. 

	 "6 DİL BİLİYORUM, TÜRKÇE ’Yİ DE ÖĞRENMEYE ÇALIŞACAĞIM"  

	Kariyerimde farklı ülkelerde oynamamın da etkisiyle toplam 6 dil biliyorum. Elbette Türkçe’yi de öğrenmeye çalışacağım. Antrenmanlardan maçlardan belki ders almaya fazla zamanımız olmayacak, ama ben Türkçe’yi öğrenmeye çalışacağım. Konuşmak belki zor olabilir  ama en azından konuşulanı anlamak için elimden geleni yapacağım. 

	 "SADE BİR YAŞAMIM VAR VE AİLEMLE VAKİT GEÇİRMEYİ ÇOK SEVİYORUM"  

	Futbol dışında benim çok sade bir yaşamım var. Ailemle bir arada olmaktan keyif alıyorum. Ayrıca göz önünde olmayı da çok sevmiyorum . Nerede  olursam olayım ailemle bir arada olmam benim mutlu olmam için yeterli. Mütevazı bir yaşantım var." 

	 DHA  
  
 
