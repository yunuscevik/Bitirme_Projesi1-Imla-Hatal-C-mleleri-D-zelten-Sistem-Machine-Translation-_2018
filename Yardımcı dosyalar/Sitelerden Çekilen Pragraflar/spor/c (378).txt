SİVAS - Mecnun Otyakmaz, transfer çalışmalarında aceleci olup hata yapmak istemediklerini, izledikleri ve görüşmeleri devam eden bazı futbolcular olduğunu söyledi. 
Gelecek 
                sezon 
               kadroda sıkıntı yaşamamak için güçlü, kaliteli ve geniş bir takım kurmaya çalıştıklarını vurgulayan Otyakmaz, "Bu kapsamda 5 yabancı, 3 Türk futbolcu alacağız. Daha sonrada transfer dönemini kapatacağız" dedi. 
Teknik direktör Sergen Yalçın'ın raporu doğrultusunda transfer çalışmalarını sürdürdüklerini dile getiren Otyakmaz, "Çeşitli gazetelerde transfer haberleri çıkıyor. Bunlara bir türlü anlam veremiyorum. Bu haberler taraftarımızın da kafasını bulandırıyor. Böyle haberlere gerek yok. Zaten transfer yaptığımız 
                zaman 
               bunları kamuoyuyla paylaşıyoruz" ifadelerini kullandı. 
Fas asıllı Fransız orta saha oyuncusu Aatif Chahechouhe ile ilgili transfer haberlerine de değinen Otyakmaz, "Aatif ile ilgili bize gelen herhangi bir transfer teklifi yok. 
                Lig 
               bitiminde birkaç kulüp ile transfer konusunda görüştük ama bize transfer için bir teklif gelmedi. Gelirse de bunu yönetim olarak oturur değerlendiririz" diye konuştu. 
Otyakmaz, PTT 1. Lig ekiplerinden Elazığspor'da forma giyen Malili futbolcu Hamidou Traore ile de ilgilenmediklerini sözlerine ekledi. (AA)  