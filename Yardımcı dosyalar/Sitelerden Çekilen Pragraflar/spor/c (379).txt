
                    İSTANBUL 
                   - Sarı-lacivertli kulübün internet sitesinden yapılan açıklamada, Şener Özbayraklı ile 4 yıllık sözleşme imzalandığı belirtilerek, "1990 doğumlu defans oyuncusu, yeni sezonda sarı lacivertli forma ile mücadele edecek. Şener Özbayraklı'ya 
                    Fenerbahçe 
                  'ye hoş geldin diyor, 'çubuklu' ile birlikte nice zaferler ve şampiyonluklar diliyoruz" denildi. 
Şener Özbayraklı için yarın saat 14.00'te Fenerbahçe Şükrü Saracoğlu Stadı 1907 Tribünü'nde imza töreni düzenleneceği bildirildi. 
Artvin doğumlu Şener Özbayraklı futbola 13 yaşında Borçka Belediyespor'un alt yapısında başladı. 2012-2013 sezonu devre arasında Bursaspor'a transfer olan Şener Özbayraklı, ilk Süper Lig maçına 19 Ocak 2013'te Kayserispor maçında çıktı. Bursaspor ile UEFA 
                Avrupa 
               Ligi'nde de forma giyen Şener, 2013-2014 sezonunda 39 resmi maçın tamamına ilk 11'de başladı. Ligde geride bıraktığımız sezon 31 maçta forma giyen Şener, 4 asist yaptı. Bu yıl ilk kez A Milli Takım'a davet edilen savunma oyuncusu, 
                Türkiye 
              'nin Lüksemburg ile oynadığı özel maçta ilk kez A Milli Takım formasını giydi. (AA)  