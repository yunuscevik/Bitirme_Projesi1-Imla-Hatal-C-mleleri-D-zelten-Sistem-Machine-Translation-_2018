MADRİD - Portekiz basını, Sporting Lizbon yönetiminin, geçtiğimiz dönem takımda kiralık olarak oynayan Nani'nin boşluğunu Bruma ile doldurmayı planladığı ve bu oyuncunun alınması için teknik direktör Jorge Jesus'un olumlu 
                rapor 
               verdiğini yazdı. Nani'nin yerine Bruma'ya forma vermeyi planlayan deneyimli hoca Jesus'un, 
                    Galatasaray 
                   ile anlaşma sağlanması yönünde ısrarcı olduğu belirtildi. 
Galatasaray forması altında geçtiğimiz dönem kendisine ilk 11'de yer bulmakta zorlanan Bruma'nın da, Portekiz'e dönmek için sarı-kırmızılı yönetime baskı yaptığı ileri sürüldü. 

                    İstanbul 
                  'da görüşmeler yapan Bruma'nın menajeri Catio Balde, geçtiğimiz gün yaptığı açıklamada, "Galatasaray, Bruma için 10 milyon 
                    Euro 
                  'nun üzerinde bir transfer bedeli istiyor. Bu rakamı Sporting'in vermesi imkansız" ifadelerini kullanmıştı.  Mehmet ÇİFTÇİ (DHA)   