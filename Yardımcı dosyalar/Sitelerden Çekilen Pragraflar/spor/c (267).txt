
	Formula 1'de sezonun 8. yarışı olan Avusturya Grand-Prix'sinde zaferin adı Rosberg oldu. Avusturya’da art arda 2. zaferini kazanan Mercedes’in Alman pilotu Nico Rosberg, bu seneki galibiyet sayısını da 3’e çıkardı. 

	 VETTEL SORUN YAŞADI, MASSA 3.’LÜĞE YÜKSELDİ  
	Yarışın 2.’si yine Mercedes'den Lewis Hamilton olurken, podyumun 3. basamağı için zorlu bir mücadele yaşandı. Williams pilotu Felipe Massa, Ferrari pilotu Sebastian Vettel’in pit stoplarda arka lastiğin takılmasında sorun yaşanmasının ardından 3.’lüğe yükseldi. Yarışı 3. sırada tamamlayan Massa, bu sene ilk kez podyuma çıktı. 

	 6 İSİM YARIŞ DIŞI KALDI  
	Öte yandan Avusturya Grand-prix’sinde 6 isim yarış dışı kaldı. Ferrari pilotu Kimi Raikkonen, McLaren’den Fernando Alonso ve Jenson Button, Manor pilotu Will Stevens, Toro Rosso’dan Carlos Sainz ve Lotus’tan Romain Grosjea yarış dışı kalan isimler oldu.  

	 MESUT ALAN   
