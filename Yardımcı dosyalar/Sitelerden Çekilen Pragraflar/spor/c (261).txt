
	Güney Amerika Futbol Konfederasyonu (CONMEBOL) tarafından düzenlenen Copa Amerika'nın 44'üncüsü Şili’de sürüyor. Güney Amerika kıtasında yer alan milli futbol takımlarının mücadelesine sahne olan 2015 Copa America’da, çeyrek finale yükselen takımlar belli oldu. A Grubu’nda mücadele eden Şili ve Bolivya, B Grubu ekiplerinden Arjantin ve Paraguay, C Grubu’nda yer alan Brezilya ve Peru, grubu ilk iki sırada tamamlayarak son 8’e kaldı. Grubu en iyi 3’üncü olarak tamamlayan Uruguay ve Kolombiya ise çeyrek finale yükselen diğer takımlar oldu. 

	Çeyrek final eşleşmeleri şöyle: 
	Brezilya – Paraguay 
	Arjantin – Kolombiya 
	Şili – Uruguay 
	Peru – Bolivya 

	MESUT ALAN  
