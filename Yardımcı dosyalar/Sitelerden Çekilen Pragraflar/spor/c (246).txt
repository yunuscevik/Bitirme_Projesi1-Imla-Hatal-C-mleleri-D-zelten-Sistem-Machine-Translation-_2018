
	Spor Toto Süper Lig’in yeni ekiplerinden Antalyaspor, transferde hız kesmiyor. Bir süredir görüşme halinde oldukları Kamerunlu yıldız Samuel Eto’o ile anlaşma sağlayan kırmızı-beyazlılarda, başkan Gencer ve yönetim kurulu üyeleri, yıldız oyuncuyu almak için İtalya’nın Milano kentine gitti. 

	 FORMASI HAZIRLANDI  

	Saat 13.00 sıralarında Eto’o’nun 9 numaralı Antalyaspor forması ile birlikte Dışişleri Bakanı Mevlüt Çavuşoğlu tarafından tahsis edilen özel uçakla Milano’ya hareket eden heyet, yıldız futbolcu ile son kez masaya oturacak. Pürüzlerin çözülmesi ve anlaşmanın kesin olarak sağlanması durumunda Antalyaspor heyeti, Eto’o ile birlikte bu akşam saat 20.00 sıralarında Antalya’ya gelecek.  

	ADEM AKALAN 
