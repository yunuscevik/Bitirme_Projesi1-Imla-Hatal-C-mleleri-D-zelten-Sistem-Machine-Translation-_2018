 
							
							
												
						 Vina del Mar kentindeki Sausalito kentinde oynanan karşılaşmada Arjantin, Gonzalo Higuain'in ayağından 11. dakikada bulduğu golle Jamaika'yı 1-0 yendi ve 7 puanla grubu lider tamamlayarak çeyrek finale adını yazdırdı.  Kaptan Lionel Messi , milli takım formasıyla 100. maçına çıkarken, maçın ardından Jamaikalı oyuncu Deshorn Brown Arjantinli yıldızla selfie yaptı.        İki takım da çeyrek finale bileti aldı  La Serena kentindeki La Portada Stadı'nda oynanan diğer mücadelede Uruguay ile Paraguay karşılaştı. Uruguay, Jose Maria Gimenez ile 29. dakikada, Paraguay ise Lucas Barrios ile 44'te fileleri havalandırdı ve karşılaşma 1-1 eşitlikle noktalandı.  Grup maçlarının ardından 7 puanla Arjantin lider, Paraguay ise 5 puanla ikinci olarak çeyrek final bileti aldı. Uruguay ise 4 puanla gruplardaki en yüksek puana sahip 3'üncüler arasına girmeyi garantileyerek son 8'e kalan diğer takım oldu.      							
						
							
						
						
							