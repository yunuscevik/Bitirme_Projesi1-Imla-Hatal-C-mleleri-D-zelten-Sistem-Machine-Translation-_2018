 
							
							
												
						 Adana ASKİ, geçen sezon İstanbul  Üniversitesi BGD'de oynayan Nacickaite ile bir yıllık anlaşmaya vardı.  Asbaşkan Sedat Sözlü, yaptığı açıklamada, Nacickaite'nin son iki sezondur Türkiye'de oynayan tecrübeli bir forvet olduğunu belirterek, "Nacickaite'nin TED Ankara  Kolejliler ve İstanbul Üniversitesi BGD takımlarındaki performansının yanı sıra şu anda Litvanya Milli Takımı ile 2015 Avrupa Şampiyonası'nda sergilediği performans oldukça memnuniyet verici. Adanalı basketbolseverlere hayırlı olsun" ifadelerini kullandı.  Nacickaite, geçen sezon İstanbul Üniversitesi BGD formasıyla 13,2 sayı, 2,7 ribaund ve 2,5 asist ortalama ile oynamıştı.  							
						
							
						
						
							