
	 
	4-20 Eylül 2015 tarihleri arasında Fransa, Hırvatistan, Almanya ve Letonya'nın ortak organizasyonu ile düzenlenecek olan 2015 FIBA Erkekler Avrupa Basketbol Şampiyonası’nda boy gösterecek olan millilerin aday kadrosu yarın açıklanacak. Saat 11.00’de Abdi İpekçi Spor Salonu’nda düzenlenecek olan basın toplantısına TBF Sportif Direktörü Barbaros Akkaş, A Milli Takım Menajeri Haluk Yıldırım ve A Milli Takım Başantrenörü Ergin Ataman katılacak. 
	Grup maçlarını Almanya’nın Berlin kentinde oynayacak olan A Milli Takım, İzlanda, İspanya, Sırbistan, İtalya ve Almanya ile karşılaşacak. 12 Dev Adam ilk maçını 5 Eylül'de İtalya'ya karşı oynayacak. Türkiye, Berlin'de oynanacak grup maçlarını başarıyla geçmesi halinde Fransa’da final turlarına katılacak. 

	Türkiye'nin Berlin'de oynayacağı B Grubu karşılaşmalarının fikstürü şu şekilde: 
	(05 Eylül Cumartesi) İtalya - Türkiye 
	(06 Eylül Pazar) Türkiye - İspanya 
	(08 Eylül Salı) Almanya - Türkiye 
	(09 Eylül Çarşamba) Türkiye - Sırbistan 
	(10 Eylül Perşembe) Türkiye - İzlanda 
