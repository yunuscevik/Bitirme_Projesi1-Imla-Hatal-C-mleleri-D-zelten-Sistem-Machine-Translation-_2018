 RADİKAL -  2014-2015 sezonunu çifte kupayla kapatan Cimbom'da Emre Çolak, tarihi sezonda öne çıkan isimlerden oldu. Sergilediği performansla dikkati çeken 
                genç 
               futbolcunun yüzü maddi olarak da güldü. 2004 yılında sarı-kırmızılı kulüpte profesyonel olan, 2010'da A takımda ilk kez forma şansı bulan başarılı orta saha, 11 yıllık 
                    Galatasaray 
                   kariyerindeki en yüksek gelire ulaştı.    
 Teknik direktör Fatih Terim yönetiminde kazanılan üst üste iki şampiyonlukta büyük katkı saplayan Emre Çolak, alkış alan futbolunun karşılığında zamla ödüllendirilmişti. Kasım 2013'de revize edilen sözleşmeye göre; milli futbolcu, bu sezon 1.4 milyon TL garanti ücret kazandı. 'Maç başı ücret' olarak da 20 bin TL'den 36 maçta görev yaptığı için 720 bin TL hesabına yattı. Genç Aslan'ın üçüncü gelir kalemi ise puan hesabından gerçekleşti. 
 36 MAÇTA 27.5 PUAN TOPLADI  
Galatasaray Sportif A.Ş.'den 21 Kasım 2013 tarihinde Kamuoyu Aydınlatma Platformu'na (KAP) gönderilen açıklamada, Emre Çolak'ın 2014-2015 sezonunda 10 puan topladığı taktirde 50.000 TL, 20 puan topladığı taktirde 300.000 TL, 30 puan topladığı taktirde 150.000 TL kazanacağı duyurulmuştu. Söz konusu puan hesabının ise "ilk 11'de yer alma 1 tam puan, sonradan oyuna dahil olma 0.5 puan, 18 kişilik kadroda yer alma 0.25 puan" şeklinde olacağı bilgisine yer verilmişti. 
Sarı-kırmızılı oyuncu, bu sezon 19 kez ilk 11'de mücadele eden, 17 karşılaşmada da sonradan oyuna dahil oldu. Kadroya girdiği her mücadelede forma şansı bulan 1991 doğumlu orta saha, 9 aylık zorlu maratonda 27.5 puan toplamayı başardı. Böylece 20 puan kotasını dolduran Emre Çolak, 300 bin TL bonus ile 2014-2015 kazancını 2 milyon 420 bin TL'ye yükseltti. 
  ÇİFTE KUPAYA 6 GOL, 5 ASİSTLİK KATKI  
 Emre Çolak, İtalyan hoca Cesare Prandelli'nin yerine Hamza Hamzaoğlu'nun göreve gelmesiyle birlikte adından sıkça söz ettirdi. Spor Toto Süper Lig, Ziraat 
                Türkiye 
               Kupası ve Şampiyonlar Ligi'nde toplam 36 maça çıkan yetenekli futbolcu, 1865 dakika sahada kalırlen, 6 gol attı ve takım arkadaşalrına 5 asist yaptı. 
 BRUMA'YA DA AYNI TARİFE  
Cimbom'da yüksek maliyetine karşın bir türlü beklenen patlamayı yapamayan Bruma, tıpkı Emre Çolak gibi özel madde sayesinde cebini doldurdu. Sözleşmesinde yazan '25 puan' kotasını dolduran Portekizli futbolcu, 1.1 milyon Euro'luk garanti ücretin dışında Galatasaray'dan ekstra 250 bin Euro aldı.  