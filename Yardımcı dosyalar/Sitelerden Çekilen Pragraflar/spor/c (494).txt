Okan Buruk, yaptığı yazılı açıklamada, 
                    Kayserispor 
                  'un 23 Mayıs'ta gerçekleştirilen kongresinde seçilen Hilmi Derinel başkanlığındaki yönetim kurulu ile 7 Haziran'da anlaşmaya vardıklarını hatırlattı. 
Prensip anlaşmasının ardından Derinel ve ekibinin, olağanüstü kongre kararı aldığını belirten 41 yaşındaki teknik adam, şu ifadeleri kullandı: "Bu süreçte, yeni yönetim kurulunun önünü açmak adına daha önce yaptığımız anlaşmanın iki 
                taraf 
               için de bir bağlayıcılığının kalmaması ve yeniden yapılacak kongreden sonra iki taraf için de şartlar oluşursa tekrar değerlendirilmesinin doğru olacağını düşünmekteyim. Yapılacak yeni kongrenin Kayseri şehri için hayırlı olmasını diler, Kayserispor'un arzu ettiği yerlerde olmasını içtenlikle temenni ederim." 
Buruk, Gaziantepspor ile yollarını ayırmasının ardından Kayseri temsilcisi ile 1 yılı opsiyonlu 2 yıllık anlaşma sağlamıştı.  