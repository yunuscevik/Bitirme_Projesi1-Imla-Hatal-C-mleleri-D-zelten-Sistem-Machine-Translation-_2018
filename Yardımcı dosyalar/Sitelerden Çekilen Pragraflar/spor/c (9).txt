 
							
							
												
						 Sezonun 8. yarışı, İtalya 'nın Rimini bölgesindeki 4 bin 226 metrelik Misano Pisti'nde 19 tur üzerinden düzenlendi. Mücadeleye ikinci sıradan başlayan Kawasaki Pucetti sürücüsü Sofuoğlu, kalkış anında ilk virajda MV Agusta Reparto Corse takımından Fransız Jules Cluzel'i geçerek liderliğe yerleşti. Yerini korumayı başaramayan milli motosikletçi, ilk tur sonunda 5. sıraya geriledi.  Yarışın kalan bölümünde liderliğini koruyan Cluzel, 31.19.621'lik derecesiyle bitiş çizgisini ilk sırada geçti ve üst üste 2. olmak üzere sezonun 3. galibiyetine ulaştı. Cluzel'in 1,525 saniye gerisinde CORE Motorsport Tayland takımından Jacobsen ikinci sırayı aldı. MV Agusta Reparto Corse'nin İtalyan pilotu Lorenzo Zanetti, liderin 8,513 saniye arkasında podyumun son sırasında yer aldı.  Şampiyonadaki 100. yarışına çıkan Sofuoğlu ise son turda verdiği üçüncülük mücadelesi sırasında motosikletinden düşerek yerini kaybetti. Milli motosikletçi toparlanarak piste dönmesine rağmen bitiş çizgisini 11. sırada geçebildi. Puanını 155'e çıkaran Kenan Sofuoğlu, sürücüler klasmanındaki liderliğini korudu. Sıralamada Cluzel, 135 puanla Sofuoğlu'nu takip etti.  Dünya Supersport Şampiyonası'nın 9. yarışı, 19 Temmuz'da ABD 'de koşulacak.   SÜRÜCÜLER VE MARKALAR KLASMANI   Sezonun 8. yarışının ardından sürücüler ve markalar klasmanında ilk 5 sıra şöyle:   SÜRÜCÜLER KLASMANI   1. Kenan Sofuoğlu (Türkiye) - 155 puan 2. Jules Cluzel (Fransa) - 135 3. Patrick Jacobsen (ABD) - 115 4. Lorenzo Zanetti (İtalya) - 97 5. Gino Rea (Büyük Britanya) - 80   MARKALAR KLASMANI   1. Kawasaki - 159 2. ?MV Agusta - 153 3. Honda - 127 4. Yamaha - 57 5. Triumph 10  							
						
							
						
						
							