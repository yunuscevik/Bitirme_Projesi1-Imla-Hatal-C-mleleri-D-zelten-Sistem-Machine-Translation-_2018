 
							
							
						
						
						 Ahmet Örken, 2011 yılında Portekizde düzenlenen Velodrom Pist Yarışlarında Genç Erkekler Omnium kategorisinde birinci olan ilk Türk bisikletçisi. Geçtiğimiz hafta Fransa nın Guadeloupe adasında düzenlenen Velodrom Pist Yarışları'nda 3 yıl aradan sonra tekrar yarıştı. Örken, 2011 yılından beri Konya Torku Şeker spor  takımındadır. Türkiyede antrenman yapabileceği bir pist olmamasına rağmen güzel dereceler elde etmiş sporcumuza birkaç soru sorduk, atmosferi ve yarışı biraz da ondan dinledik.   "ÜLKEMİZDE MAALESEF PİST YOK"   - Velodrom pist yarışını 3 yıldır koşmadın, peki bu yarışa yönelik antrenman yapabildin mi?  Ülkemizde maalesef pist yok, dolayısıyla antrenman yapma şansım olmuyor. Antrenman yapamadığım için çok bekletimiz yoktu.   - Bu yarışlara katılabilmek için nasıl bir antrenman süreci izlemek gerekiyor?  Pist olmadığı için yurtdışında kamp yapılması gerek bu da zorlu bir süreç oluyor. Ailemden, arkadaşlarımdan ayrı kalmış oluyorum.Tabii maddi açıdan da yük oluyor.       "TECRÜBE KAZANIYORUM"   - Yarışta performansın nasıldı? 3 yıl önce yaş kategorinde şampiyon olmuştun?  Pistte antrenman yapmadığım için rakiplerime göre yavaştım. Yarışmış olduğum kategoride (omnium) özel olarak antrenman yapılması gereken yarışlar var. 1 kilometre bireysel, 4 kilometre bireysel ve 250 metre sprint yapılıyor. Bu yarışlar için pistte özel olarak hazirlanmak gerekiyor. Bu yarış benim için çok tecrübe oldu ve antrenman yapmış oldum.  - Bisikletini gördüm, Salcano kullandın, performansını nasıl etkiledi?  Bisiklet ve malzeme konusunda Salcanoya teşekkür ederim. Bisikletim çok güzel ancak ben hazır değilim.      AY YILDIZ VE GÖKKUŞAĞI - Facebook unda şöyle bir şey yazmıştın; "Pist için destek devam ederse Allah'ın izniyle hem yıldız hem de gökkuşağı kazanmak çok da uzak değil..." Yıldız ve gökkuşağını açıklayabilir misin?  Gökkuşağı; Dünya Şampiyonluğu forması üzerinde var onun için, yıldız da Avrupa Şampiyonluğu forması üzerinde var. Yıldızlı formayı kazandım ama tekrar kazanmam için destek verilmeye devam edilmeli.      PİST VE YOL YARIŞI ARASINDA ÖNEMLİ FARKLAR VAR - Pist yarışıyla yol yarışı koşmak arasındaki farklar nelerdir?   Yol bisikletiyle tamamen farklı yolda daha çok mukavemet gerektiriyor. Tur içerisinde kendini kötü hissedersen grup içinde kalarak o günü atlatmış olursun. Ama pistte, özellikle benim yarışmış olduğum branşta her yarışda iyi olmayı gerekiyor. Kötü geçirmiş olduğun yarış sana bulunduğun konumu kaybettirir. Pist ve yol arasında önemli olan bir fark daha var; yolda bacağının istediğine göre dişliyi değiştirebilirsin. Pistte dişli sabit olduğu için yarış öncesi dişli seçimini iyi yapman gerekir. Ama sert dişli kullanırsan yarış yavaşlar, tekrar hızlandığı zaman zorlanırsın. Yola göre daha seri dişli kullanıyoruz. Bunun da antrenmanlarını yapmak çok önemli.     
							
						
							
						
						
							