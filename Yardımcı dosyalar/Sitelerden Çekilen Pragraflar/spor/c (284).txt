
	Muğla’nın Bodrum ilçesinde 'Beşiktaş Kartal Yuvası Mağazası'nın açılışına katılan Beşiktaş Kulüp Başkanı Fikret Orman, Gökhan Töre’yi bırakmayacaklarını belirterek, “Demba Ba gidebilir bizim için bir sakınca yok” ifadelerini kullandı. 

	Yalıkavak Mahallesinde Palmarin Marina'da bulunan Kartal Yuvası isimli Beşiktaş’ın lisanslı ürünlerinin satıldığı mağaza açılışına katılan Fikret Orman, çarpıcı açıklamalarda bulundu. İlk olarak stadyum ile ilgili soruları yanıtlayan Orman, stadyumun yapımına devem ettiklerini söyleyerek 20 Eylül’de açacaklarını ifade etti.  

	Gökhan Töre ile ilgili transfer konusuna da açıklık getiren Orman “Gökhan’ı bırakmayacağız bu sene Beşiktaş’ta kalacak. Niyetimiz bu yönde” dedi. 

	Demba Ba ile ilgili soruya ise, "Eğer gazetelerde çıkan yazılar doğru ise gidebilir. Bizim için hiçbir sakıncası yok" şeklinde cevap verdi. 

	Başkan Orman, Türkiye Futbol Federasyonu seçimleri ile ilgili olarak ise Yıldırım Demirören’e destek vereceklerini açıkladı. 

	Açıklamalarının ardından 68. Beşiktaş mağazasının açılışına yapan Fikret Orman’ı Bodrum Kaymakamı Mehmet Gödekmerdan, Bodrum Belediye Başkanı Mehmet Kocadon, Eski Adalet ve İç işleri Bakanı Mehmet Ağar ve Palmali Holdig’in yönetim kurulu Başkanı Mubariz Mansimov yalnız bırakmadı.  

	EREN AYHAN 
