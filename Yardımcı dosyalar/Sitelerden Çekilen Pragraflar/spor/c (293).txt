
	Copa America'da geçtiğimiz gün Brezilya ile Kolombiya arasında oynanan C Grubu mücadelesinde 90+6'ncı dakikada kırmızı kart gören Neymar ve Kolombiyalı Carlos Bacca’nın cezası belli oldu. Barcelona’nın Brezilyalı yıldızı Neymar'a 4, Kolombiyalı Bacca'ya ise 2 maç ceza verildi. Alınan karar doğrultusunda Neymar, kalan maçlarda forma giyemeyecek. 

	 “VASIFSIZ HAKEMLERDEN BIKTIM”  
	23 yaşındaki oyuncu ayrıca, maçın ardından yaptığı açıklamada, “Verilen kararlar her zaman benim aleyhime oluyor. Hakemin sıktığı kaybolan köpüğü onlar silince kart verilmiyor ama ben silince direk sarı kart gördüm. Bunlar beni delirtmiyor ama inanın doğru karar veremeyen vasıfsız hakemlerden bıktım artık" ifadelerini kullanmıştı. 
