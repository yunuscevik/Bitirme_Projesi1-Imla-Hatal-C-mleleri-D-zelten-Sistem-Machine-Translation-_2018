
	Kulüpten yapılan yazılı açıklamada, İspanya'nın Barcelona kentinde Euroleague'e katılmak için görüşmeler yapıldığı ve bu görüşmelerin olumlu geçtiği belirtildi. Yeşil-kırmızılı kulüpten yapılan açıklama şu şekilde: 
	"Pınar Karşıyaka, İspanya'nın Barcelona kentinde Euroleague'e katılma yolunda çok önemli bir adım attı. 'Wild Card' yoluyla bu önemli lige katılma için gittiğimiz Barcelona'da basketbol şubemizin mükemmel organizasyonuyla çok başarılı bir sunum gerçekleştirildi. Euroleague yetkililerine, Valilik makamının 'Garanti Mektubu'nu sunduk. Yaşar Holding'in sponsorluk ve bütçe ile ilgili mektubu verdik. Sunumda İzmir'in genel tanıtımını yapıp şampiyonluk kutlamalarının videolarını izlettirdik. Başarılı bir sunumun ardından sonucun 10 gün sonra açıklanacağının bilgisini aldık. 

	Pınar Karşıyaka'nın sunumunda Karşıyaka Kaymakamı Sadettin Yücel, Basketbol Şube Başkanı Tamer Ustaoğlu, bir önceki dönem basketbol şube başkanı Turgay Büyükkarcı, Karşıyaka Belediyesi Başkan Yardımcısı Murat Özel, Karşıyaka Belediye Meclis Üyesi Ahmet Diker, Basketbol Genel Menejeri Selim Çınar ve iş adamı Kadir Rahmi Sarıcı hazır bulundu." 
