
	Sarı-lacivertli kulübün internet sitesinden yapılan açıklamada, "Yeni sezon yapılanması doğrultusunda çalışmalarını sürdüren takımımız Fenerbahçe Ülker, Birleşik Amerikalı oyuncu Andrew Goudelock ile karşılıklı olarak anlaşmış ve sözleşmedeki ikinci yıl opsiyonunu kullanmama kararı almıştır. 
	Sarı lacivertli forma altında başarılı maçlar çıkaran ve Fenerbahçe Ülker'in Turkish Airlines Euroleague'de elde ettiği Final Four oynama başarısında pay sahibi olan Goudelock'a katkıları için teşekkür eder, kariyerinin bundan sonraki bölümünde kendisine başarılar dileriz" denildi. 
	26 yaşındaki oyuncu Pınar Karşıyaka'ya 84-83 kaybedilen ve şampiyonluğun kaçtığı play-off yarı final maçı sonrası İzmir'de bir gece kulübünde görüntülenince camiadan tepki almıştı.  
