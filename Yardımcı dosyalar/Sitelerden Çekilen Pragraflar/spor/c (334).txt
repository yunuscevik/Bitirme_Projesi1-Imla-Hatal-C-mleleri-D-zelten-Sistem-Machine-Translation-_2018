
	İstanbul ekibinin, adı şike davasına karıştığı gerekçesiyle bu yıl Avrupa kupalarına katılamama ihtimali bulunuyordu. Fenerbahçe ile Beşiktaş'ın ardından UEFA, 'sıfır tölerans' ilkesi kapsamında geçtiğimiz yıl Eskişehirspor ve Sivasspor'u da Avrupa kupalarına almamıştı. Gelecek sezon UEFA Avrupa Ligi'nde ön eleme oynama hakkı elde eden ve şike dosyasında adı geçtiği için tedirgin olan İstanbul Başakşehir'e UEFA'dan beklenen müjde geldi. 

	Kulübün internet sitesinden yapılan açıklamada, "Bugün UEFA tarafından hem kulübümüze hem de Türkiye Futbol Federasyonu'na yapılan bilgilendirmeye göre, kulübümüzün UEFA Avrupa Ligi 2015/2016 sezonuna katılımının uygun olduğu belirtilmiştir" denildi.  