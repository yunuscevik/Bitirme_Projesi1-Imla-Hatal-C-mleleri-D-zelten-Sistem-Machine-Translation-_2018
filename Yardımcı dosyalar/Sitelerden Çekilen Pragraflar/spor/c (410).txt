MADRİD - İkinci ligde sezonu lider bitiren Real Betis ve ikinci tamamlayan Sporting de Gijon'dan sonra La Liga'ya çıkan 3. takım, play-off maçlarından sonra belirlendi. 
Finalde Zaragoza ile karşılaşan Las Palmas, deplasmanda 3-1 mağlup olduğu rakibini kendi evinde 2-0 yenerek 13 yıl aradan sonra La Liga'ya adını yazdırdı. Las Palmas, 2. ligde sezonu 4. olarak bitirmişti. 
Öte yandan Cordoba ve Almeria'dan sonra La Liga'dan düşen 3. takım ile ilgili belirsizlik devam ediyor. Normal şartlarda ligi sondan 3. bitiren Eibar'ın 2. lige düşmesi gerekse de, yaşadığı mali sıkıntılar sebebiyle borçlarını ödeyemeyen Elche'nin küme düşürüldüğü, yerine de Eibar'ın La Liga'da kaldığı açıklanmıştı. Ancak Elche'nin 
                iflas 
               ettiğini açıklamasıyla yasal yeni bir süreç başlarken, 
                İspanyol 
               basını 
                mahkeme 
               kararıyla Elche'nin tekrardan 1. lige alınıp Eibar'ın küme düşürülme olasılığı olduğunu 
                iddia 
               ediyor. (AA)  