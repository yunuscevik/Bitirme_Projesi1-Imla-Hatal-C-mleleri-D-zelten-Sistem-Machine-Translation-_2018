 RADİKAL -  Şampiyonluk yarışında ezeli rakibi 
                    Galatasaray 
                  'a mağlup olan 
                    Fenerbahçe 
                  , yeni sezona tamamen yenilenmiş bir yapılanmayla giriyor. Sportif direktörlük görevini İtalyan Giuliano Terraneo'ya teslim eden, İsmail Kartal'ın yerine Portekizli Vitor Pereira'yı göreve getiren sarı-lacivertliler, ilk transferini ise Lille'den Simon Kjaer ile gerçekleştirdi. Resmi sözleşmeye imza atan Danimarkalı futbolcu, henüz sahaya çıkmadan kulüp tarihine geçti. Öyle ki bonservisi için 7 milyon 650 bin Euro ödenen 26 yaşındaki stoper, 5.5 milyon Euro'ya alınan Bruno Alves ve 7.5 milyon Euro'luk Diego Lugano'yu geride bırakarak, Fenerbahçe'nin en pahalı savunma oyuncusu oldu. Ayrıca bu transfer, bir gerçeği de gözler önüne serdi.    
 4 FUTBOLCUYA 26 MİLYON EURO  
Fransa'nın Lille kulübü, son dönemde 
                Türkiye 
              'ye gönderdiği oyuncular sayesinde büyük maddi kaynak sağladı. Neredeyse her sezon Süper Lig'e futbolcu ihraç eden kırmızı-beyazlıların, son 5 yılda tam 26 milyon Euro'luk transfer gerçekleştirmesi dikkati çekti. 
Ligue 1'de 2 sezondur forma giyen Kjaer'den 7 milyon 650 bin Euro gibi yüksek bir ücret kazanan Fransız kulübü, Ocak 2012'de yine Fenerbahçe'ye imza atan Moussa Sow'dan da 10 milyon Euro bonservis bedeli aldı. Lille'e 
                para 
               kazandıran tek Türk kulübü Fenerbahçe değil. Galatasaray'ın Kamerunlu futbolcusu Aurelien Chedjou, Süper Lig kariyerine başlarken, Cİmbom'un kasasından 6 milyon 300 bin Euro çıkmasına neden oldu. Ankaragücü ise 2010-2011 sezonunda Slovak futbolcu forvet Robert Vittek için Fransız ekibine 21. milyon Euro'luk bobnservis ödemesi gerçekleştirdi. 
2015-2016: Simon Kjaer (Fenerbahçe) 7 milyon 650 bin Euro 2013-2014: Aurelien Chedjou (Galatasaray) 6 milyon 300 bin Euro 2011-2012: Moussa Sow (Fenerbahçe) 10 milyon Euro 2010-2011: Robert Vittek (Ankaragücü) 2.1 milyon Euro 
Öte yandan 2009-2010 sezonunda Eskişehirspor'un Souleymane Youla transferi için 750 bin Euro, 2008-2009'da ise Trabzonspor'un Tony Sylva transferi için 600 bin Euro Lille Kulübü'nün hesabına yattı. 
 CHEDJOU GİTTİ, KJAER GELDİ  
Fransa-Türkiye arasında yaşanan söz konusu transferler, ilginç bir tesadüfü de beraberinde getirdi. Lille, 2013'te Galatasaray'a gönderdiği Chedjou'nun yerine, stoper bölgesine Kjaer ile takviye yaptı. Ancak geçtiğimiz günlerde Danimarkalı oyuncu da Fenerbahçe'nin yolunu tuttu. Böylece kırmızı-beyazlı kulüp, iki ezeli rakibe aynı bölge için gönderdiği iki futbolcudan 13 milyon 950 bin Euro kar etti. 
 KJAER'DEN 42 MAÇTA 3 GOL  
1989 doğumlu Simon Kjaer, geçtiğimiz sezon Lille forması altında 42 resmi maça çıkmış ve toplam 3698 dakika süre almıştı. Hava toplarındaki hakimiyeti ve kesici özelliğiyle tanınan 1.89 boyundaki futbolcu, rakip filelere 3 gol göndermişti.  