

  
    
      
       
     
	Forvet hattını tamamen değiştirme kararı alan Fenerbahçe ’deki geleceği belirsizliğini koruyan Moussa Sow için sürpriz bir iddia ortaya atıldı. Fransa  basınında yer alan haberlerde, golcü arayışları içerisinde olan Olympique Lyon ’un liste başına Senegalli yıldızı  yazdığı ileri sürüldü. 
	 
	Lille forması giydiği dönemde gol  krallığı yaşayan ve Fransa Ligue 1’i çok iyi tanıdığı belirtilen Moussa Sow için Lyon’un 6 milyon dolarlık (16,32 milyon TL) bir teklif  hazırlayacağı iddia edildi. Ligue 1 temsilcisinin Robin van  Persie ile John Guidetti ’yi de takibine aldığı ancak önceliğin Fenerbahçeli  yıldızda olacağı aktarıldı. Haberlerde sarı-lacivertli kulübün de bu konuda transfer  görüşmelerine açık olduğu vurgulandı. 
	 
	 Krallık yaşamıştı  
	 
	Fransa’daki kariyerine Amiens takımında başlayan Moussa Sow daha sonra Rennes , Sedan ve Lille’de top koşturdu. Lille 2010-11 sezonunda Fransa’da şampiyonluğa ulaşırken, Sow da 36 maçta attığı 25 golle gol krallığı tacını takmıştı. Senegalli yıldız 2011-12 sezonunun devre arasında 10 milyon euro  bonservis  bedeli karşılığında Fenerbahçe’ye transfer olmuştu. 
	 
	 Milliyet   
	  
  
 
