 RADİKAL -
                    Beşiktaş 
                   Kulübü Başkanı Fikret Orman, Muğla'nın Bodrum ilçesinde Kartal Yuvası Mağazası'nın açılışını yaptı. Beşiktaş Kulübü Başkanı Fikret Orman'ın gerçekleştirdiği Yalıkavak Palmarina'daki Kartal Yuvası Mağazası'nın açılışına; eski Bakan ve Demokrat 
                Parti 
               eski Genel Başkanı Mehmet Ağar, Palmali Holding'in Yönetim Kurulu Başkanı Mubariz Mansimov, Bodrum Kaymakamı Mehmet Gödekmerdan, Bodrum Belediye Başkanı Mehmet Kocadon, Bodrum Ticaret Odası Başkanı Mahmut Kocadon ve Bodrum Beşiktaşlılar Derneği Başkanı Macit Oğuzata ile tartarlar da katıldı. 
 FEDERASYON SEÇİMLERİNDE NET TAVIR  Açılışta basın mensuplarının sorularını yanıtlayan Orman, "Burası güzel bir lokasyon. Değerli dostum Mübariz'den rica etmiştik. Kendine ayırdığı bir mağazayı boşaltıp bize verdi. Bodrum'da bir mağaza daha açmak istiyoruz. Ama ilçe merkezinde olmasını istiyoruz" dedi. 
Futbol Federasyonu seçimleri konusunda tavırlarını net olarak açıkladıklarını belirten Orman, "Kulübümüzde başkanlık yapmış bir kişinin Yıldırım Demirören'in federasyon başkanı olarak devam etmesini destekliyoruz. Bununla ilgili de imzaları verdik. Tabii kongre, kongrede kazanılır. Kongreye aday olarak giren olacak mı? O gün belli olacak. Bizim tavrımız net" dedi. 
 
  "DEMBA BA DEMEK Kİ GİTMEK İSTİYOR"  
Ünlü futbolcu Demba Ba'ya Çin'den teklif geldiğinin hatırlatılması üzerine Orman, "Demba Ba önemli bir oyuncu. Çin'den de gelir başka yerde de. Şu anda bizim açımızdan gitmesinde bir sakınca yok galiba oyuncuyla görüşülmüş. Bize geldikten sonra bakarız" dedi.Demba Ba'nın Türkiye'deki Futbol kalitesinin İngiltere'nin altında olduğu yönünde sözleri sorulunca Başkan Orman, "Demek ki gitmek istiyor" şeklinde karşılık verdi. 
 BODRUM TRANSFERİ  
Orman, Kartal Yuvası Mağazası'nın açılış kurdelesini birlikte kestiği protokol üyelerine sırt kısmında adları yazılı Beşiktaş forması hediye etti. Kendisine mağazada Beşiktaş forması giydirilen Fenerbahçe taraftarı Bodrum Belediye Başkanı Mehmet Kocadon, Orman'a 'En büyük transferi Bodrum'dan yaptınız' demesi gülüşmelere yol açtı. Orman, açılış sonunda mağazada ve mağazadan ayrıldığı sırada cadde üzerinde taraftarlarla fotoğraf çektirdi.  