 
							
							
												
						 Türkiye Jokey Kulübünün (TJK) sosyal sorumluluk projeleri arasında önemli bir yere sahip olan, "Atla Terapi Merkezi" Veliefendi Hipodromu bünyesinde hizmet vermeye devam ediyor. Haftanın 3 günü; pazartesi, salı ve perşembe günleri faaliyet gösteren merkezdeki eğitimler bir ayını doldurdu.  Atla Terapi Merkezi'ni oluşmasında büyük katkısı olan TJK Genel Sekreteri Necati Demirkol (sağda), "Atların olduğu her projeden büyük heyecan duyuyoruz" dedi. Demirkol, şöyle devam etti.   "Terapi Merkezini açmaktaki amacımız; engelli kardeşlerimizin denge, koordinasyon, duruş kontrolü, ince motorik gelişimlerini sağlamak; konuşmayı uyarmak ve iletişim becerilerini artırmalarına destek olmaktı. Bunun meyvelerini de yavaş yavaş almaya başladık. Terapi süreci devam eden çocukların gelişimlerini bizzat takip ediyorum. Uzman eğitim kadromuzla yaptığımız tedaviden çok olumlu geri dönüşler alıyoruz. TJK ailesi olarak bu çocuklarımızı bağrımıza basıyoruz. Çocuklar terapi görürken aynı zamanda piknik alanında aileleriyle hoşça vakit geçiriyor. Onların gülen gözleri bizleri mutlu ettiği gibi, ailelerinin hayır duaları da bizlere destek oluyor" dedi.  Necati Demirkol, esas hedeflerinin bütün hipodromlarda terapi merkezleri açmak olduğunu sözlerine ekledi.  							
						
							
						
						
							