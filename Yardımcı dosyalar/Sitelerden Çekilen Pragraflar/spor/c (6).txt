 
							
							
												
						 Trabzonspor  Başkanı İbrahim Hacıosmanoğlu Kamerunlu orta saha oyuncusu Stephane Mbia ile ilgili önemli açıklamalar yaptı. Trabzonhaber.com'a konuşan Hacıosmanoğlu, Mbia'nın istediği sözleşmede "Alacaklarında 15 günden fazla gecikme olursa serbest kalır. Ayrıca her geçen gün için 5000 euro faiz  alır" maddesinin sorun yarattığını açıkladı.  TRABZONSPOR'DA MBIA ŞOKU!       İşte İbrahim Hacıosmanoğlu'nun o sözleri...   "Mbia ile anlaşma yaptık. Ama resmiyete dökmedik. Elden kaçmasın diye dün tesislerde ön protokol yaptık. Fakat orada bir madde vardı. O maddeden oyuncuyu vazgeçiremedik. İmza parası filan sorun değildi. Yıllık 2.6 milyon Euro garanti paraya da evet demiş ve imzalamıştık. O maddeden onu vazgeçirebileceğimizi düşündük.     "ÇOK DAHA İYİ OYUNCULAR ALACAĞIZ"   O madde de Alacaklarında 15 günden fazla gecikme olursa serbest kalır. Ayrıca her geçen gün için 5000 Euro faiz alır ifadesi vardı. Dün görüşmeleri bırakıp gitmesin diye kabul etmiş gibi gözüktük. Ancak bugün görüşmelerin başladığını borsaya bildirip resmi adımları başlatınca o maddede esneklik yapmasını ve bu süreyi 45 güne çıkarmasını istedik. Fakat burnundan kıl aldırmadı. Süleyman beyle İstanbul a geldi. Ben İstanbuldayım. Süleyman beye onu gönder dedim. O da İstanbulda kendisiyle vedalaştı. Şu an Süleyman beyle kendi ofisimdeyim. Çok daha iyi oyuncular alacağız. Kimse hayal kırıklığı yaşamasın" 							
						
							
						
						
							