
	Yeni sezonda PTT 1. Lig’de mücadele edecek olan Göztepe, kadrosuna takviye yapmayı sürdürüyor. Son olarak Süper Lig ekiplerinden Gençlerbirliği’nde forma giyen Gosso’ya da imza attıran sarı-kırmızılılar, Almanya’nın Ratingen takımında forma giyen Alican İlbay’ı da kadrosuna kattı. Gelecek vaat eden 1992 doğumlu oyuncu Alican, Almanya’nın Köln şehrinde dünyaya geldi ve doğduğu şehrin takımı olan Viktoria Köln takımında futbola başladı, takımının U17 ve U19 kategorilerinde oynadı. Golleri ve asistleriyle dikkat çeken genç oyuncu, kısa sürede A takıma yükselmeyi başardı. 2014-2015 sezonunda 32 maçta Ratingen formasını giyen Alican İlbay, 7 gol ve 18 asistle oynadı. 
