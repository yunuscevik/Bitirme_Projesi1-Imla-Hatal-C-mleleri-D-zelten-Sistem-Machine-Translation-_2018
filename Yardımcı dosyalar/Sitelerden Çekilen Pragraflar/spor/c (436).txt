
                    İSTANBUL 
                   - TBF'nin internet sitesinde geride kalan sezonun değerlendirmesini yapan Harun Erdenay, 
                Türkiye 
               Basketbol Ligi'nin bu yıl çok iyi geçtiğini ve ligin 
                Avrupa 
              'da da çok beğenildiğini vurguladı. 
Erdenay, Türkiye Basketbol Ligi'nde 2014-2015 sezonunda Pınar Karşıyaka'nın büyük bir başarıya imza atarak şampiyonluğa ulaştığını hatırlatarak, "Anadolu Efes ise 
                    Spor 
                   Toto Türkiye Kupası'nı kazandı. Spor Toto play-off finalinde de Pınar Karşıyaka'ya karşı çok iyi bir seri çıkardılar. Ancak İzmir ekibi, son yıllardaki yükselen grafiğini sürdürerek sezonu şampiyon olarak tamamladı" ifadesini kullandı. 
Türkiye Basketbol Ligi'ndeki takımların performanslarından dolayı tüm sporcu, idareci, antrenör, hakem ve teknik komiserleri kutlayan Erdenay, şöyle devam etti: "Sponsorlarımıza ve ligde maçların basketbolseverlerin evlerine ulaşmasını sağlayan yayıncı kuruluşumuza, basketbol emekçilerinin her birine ayrı ayrı teşekkür ediyorum. Türkiye Basketbol Ligi, bu yıl taraflı, tarafsız herkesin bildiği gibi Avrupa'nın en önemli liglerinden biri oldu. Takımlarımızın kalitesi, oynanan basketbolun düzeyi, Türkiye Basketbol Ligi'nin ne kadar kaliteli ve izleyenlere keyif veren bir lig olduğunu gösterdi. İnşallah gelecek yıl da lig herkes için çok daha heyecanlı, zevkli ve çekişmeli geçecektir. Pınar Karşıyaka camiasına bu şampiyonluğun hayırlı olmasını dilerim. Aynı şekilde basketbolumuzun lokomotiflerinden Anadolu Efes'i de mücadelelerinden ötürü kutluyorum." (AA)  