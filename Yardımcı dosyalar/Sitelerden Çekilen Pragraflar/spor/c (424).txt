
                    İSTANBUL 
                   - NTV 
                    Spor 
                  'da katıldığı programda değerlendirmelerde bulunan Yıldırım Demirören, seçimli olağan genel kurul öncesi kendisine verilen desteğe teşekkür ederek, "Benim şu an 235 ıslak imzam hazır. Bana bu desteği sağlayan herkese çok teşekkür ediyorum. Kulüpler Birliği Vakfı, mevcut başkanı destekleme kararı almıştır. PTT 1. Lig kulüpleri de açıklamasını yaptı. Spor Toto 2. ve 3. Lig kulüpleri de bir sürü imza verdi" şeklinde konuştu. 
Türk futbolunun 2008 öncesine dönmek istemediğini belirten Demirören, "Başkan adaylarının 'mahkemeye gidiyorum' sözünü tasvip etmiyorum. Türk futbolunun mahkemelik bir durumu yok. Bugün ben de dahil hepimiz aday adayıyız. Genel kurul sabahı 61 imza toplayabiliyorsanız, o zaman aday olabiliyorsunuz. Baskı da çok yanlış bir kelime. Kulüpler Birliği Vakfı, diğer adayların da adını konuşarak demokratik bir karar verdi. Böyle bir algı oluşturulması çok yanlış. 'Baskı var' diyorsanız, siyaseti işin içine asıl siz sokmuş oluyorsunuz" diye konuştu.    "YAYIN GELİRİMİZ, BÜTÇEMİZİN ÜÇTE BİRİ"    Demiören, Süper Lig A.Ş'nin kurulmasının nedeniyle ilgili bir soruya, "Yayın gelirimiz, bütçemizin üçte biri. 2012'de göreve geldiğimizde federasyonun denk bütçesi 245 milyon liraydı. Bugün 411 milyon lira. Yayın gelirinin artışıyla benim gelirlerimin artışı zaten ters orantılı. Bütçemizin üçte biri olan gelirden yüzde 8 fedakarlık yaptım. Bu açığı da sponsorlarımızı arttırarak kapatacağız. Daha çok tasarruf yapacağım. Kulüplerimiz de yayın gelirlerini kendileri pazarlayacak. Bütün pazarlamalarını da bu AŞ üzerinden yapacaklar. Aslında bu alınan karar, Türk futbolunda milat" ifadelerini kullandı. 
Kulüplerin transferde yanlış hareket etmemesi için federasyon olarak belli kurallar koyduklarını kaydeden Demirören, "Bu kurallara uyacağız. Bir mali komite oluşturacağız. Kulüpler Birliği Vakfı ile bunun için beraber çalışıyoruz. Bu mali komitenin başında da Hüsnü Güreli olacak. Bütün kulüplerimizin mali yapısını da o komite üzerinden kontrol edeceğiz" değerlendirmesinde bulundu.    "MİLLİ TAKIM'IN MEYVELERİ 4-5 YIL SONRA"    Demirören, A Milli Takım'ın FIFA 2018 
                    Dünya 
                   Kupası kura çekimi öncesi 4. torbaya kadar gerilemesiyle ilgili olarak, "Tabii ki kötü sonuçlar aldık. Milli Takım jenerasyon işidir ve uzun vadeli yatırım işidir. Her turnuvaya katılabilen bir milli takım yaratmaktır hedef. Bu uzun vadeli bir yatırım. Bu nedenle milli takımlar direktörlüğü pozisyonunu kurup, buraya Fatih Terim'i getirdik. Fatih hocamız senede 12-13 maç için gelmedi. Futbolu geliştirmek için sabırlı olmalıyız. Milli takıma yaptığımız yatırımın meyvelerini 4-5 yıldan önce almamız mümkün değil" diye konuştu. 

                Türkiye 
              'nin FIFA seçimlerinde Sepp Blatter'i rakibi Ürdün Prensi Ali'yi desteklediğini açıklayan Demirören, "Toplantıdan iki gün önce de bildiğimiz operasyon başladı. UEFA, Prens Ali için özellikle Latin Amerika ve Afrika ülkelerine lobi yapmamızı rica etti. UEFA, bu konularda bizim gücümüzü biliyor. 'Blatter'in buradan çekilmesi gerekiyor. Blatter seçilse bile 6 ay sonra gider. Futbolu kaosa sokmayalım' diye daha önce de söyledim" ifadelerini kullandı. 
Yıldırım Demirören, Fenerbahçe Futbol A Takımı kafilesini taşıyan takım otobüsüne yapılan silahlı saldırıyla ilgili de konuşarak, "Fenerbahçe Kulübü'ne yapılan saldırı organize bir terör eylemi olduğu için henüz kesin olarak hedefe ulaşılamadı. Yetkili merciler gereken çalışmaları yapmaya devam ediyor. Türk futbolunda çok üzücü, unutulmayacak bir olay olarak tarihe geçti. İnşallah bunun gibilerini Türk futbolu bir daha yaşamaz" şeklinde konuştu. (AA)  