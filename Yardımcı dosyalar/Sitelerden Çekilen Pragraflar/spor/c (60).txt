 
							
                      	 Almanya ile Arjantini karşı karşıya getiren final maçının 57. dakikasında ceza sahasına gönderilen topa hareketlenen Higuain, kaleci Neuerin sert müdahalesiyle bir anda yer kaldı. Pozisyon sonrası yerde kalan futbolcu, İtalyan hakem Nicola Rizzolinin takdir hakkını Almanyadan yana kullanmasıyla adeta çılgına döndü. Faule maruz kalmasına rağmen tam tersi bir karar veren Rizzolinin tavrı sonrası oldukça sinirlenen Higuain, yerden kalkmasına rağmen darbenin şiddeti nedeniyle bir kez daha yere yığıldı.  İtalyan hakem Rizzolinin bu kararına sosyal medyadan da büyük tepki geldi. Neuerin hareketinin kesin penaltı olduğunu iddia eden futbolseverler, Rizzolinin maçın kaderiyle oynadığını belirtti.   Schumacherin veliahtı Neuer  Neuerin bu hareketi 1982 Dünya Kupasında kaleci Toni Schumacher'in, Battiston'a yaptığı hareketi akıllara getirdi.  1982 Dünya Kupasında, Batı Almanya ile Fransa  arasında oynanan yarı final maçının ikinci yarısında, Fransız savunma oyuncusu Battiston, Schumacher ile karşı karşıya kaldı. Topu Schumacherin üstünden aşırtmak isteyen Battiston, Alman kalecinin kalça darbesiyle kendini yerde buldu. Bilincini kaybeden Battiston'un pozisyon sonrası 2 dişi kırılırken, omurları da zarar gördü.   Bu hareket sonrası uzun yıllar tehditler alan Toni Schumacher, 2012 yılında yaptığı bir açıklamayla Battisondan özür diledi. Fransız futbolcu da Schumacheri affettiğini söylerken, Hiçbir zaman hareketin kasten yapılıp yapılmadığını bilemeyeceğiz" ifadeleriyle kafalarda soru işaretleri bıraktı.   
						
							