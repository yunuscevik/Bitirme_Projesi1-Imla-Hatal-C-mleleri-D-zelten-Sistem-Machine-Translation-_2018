Geçtiğimiz sezon sadece 
                Türkiye 
               Kupası'nda ve Süper Lig'in son mücadelesi olan Çaykur Rizespor maçında forma şansı bulan Aydın Yılmaz ile ilgili yönetimin nasıl bir tasarrufta bulunacağı merakla bekleniyor. Ancak 27 yaşındaki oyuncunun olası bir sözleşme uzatma halinde ne kadar kazanacağı yaklaşık 2 sene önce belirlenmiş. 
Sporx.com'da yer alan habere göre; 2013-2014 sezonu öncesi Aydın Yılmaz ile 2+1 yıllık sözleşme imzalayan sarı-kırmızılı kulüp, 27 yaşındaki futbolcuya 2013-2014 sezonu için 900 bin Dolar ve 2014-2015 sezonu için 1 milyon Dolar tutarında maaş ve 15 bin Dolar da maç başı ücret ödemesi gerçekleştireceğini Kamuoyu Aydınlatma Platformu'na (KAP'a) bildirmişti. Aynı bildirim içerisinde, Aydın'ın sözleşmesinin uzatılması halinde, 2015-2016 sezonunda 1.1 milyon Dolar sabit ve 15 bin Dolar maç başı ödeme gerçekleştireceği belirtilmişti. 
 
                    Galatasaray 
                  'ın 3 
                Eylül 
               2013 tarihinde KAP'a yaptığı bildirim şöyle:  "Profesyonel futbolcularımızdan Aydın Yılmaz ile sözleşmemiz 2013-2014 
                    futbol 
                   sezonundan başlamak üzere 2+1 sezon (son sezon opsiyonlu) için uzatılmıştır. Buna göre, futbolcuya 2013-2014 sezonu için 900.000 USD sabit transfer ücreti ve 15.000 USD maç başı ücreti, 2014-2015 sezonu için 1.000.000 USD sabit transfer ücreti ve 15.000 USD maç başı ücreti ve sözleşmenin uzaması halinde 2015-2016 sezonu için 1.100.000 USD sabit transfer ücreti ve 15.000 USD maç başı ücreti ödenecektir."  