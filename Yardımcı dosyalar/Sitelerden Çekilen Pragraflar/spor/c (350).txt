
	Türkiye Basketbol Ligi’nde adım adım şampiyonluğa ilerleyen Pınar Karşıyaka, final serisinin 5. maçında yarın Anadolu Efes ile İstanbul Abdi İpekçi Spor Salonu’nda karşılaşacak. Seride 3-1’lik üstünlüğü bulunan Kaf-Kaf, maçı kazanması halinde skoru 4-1’e getirecek ve 28 yıl aradan sonra Türkiye Şampiyonluğu unvanını elde edecek. 

	 BOĞAZ’A DEV BAYRAK  
	Maçta elde edilecek olası bir şampiyonluk başta İzmir olmak üzere, farklı kentlerde de Karşıyaka taraftarlarının coşkusuna ev sahipliği yapacak. Karşıyakalılar için özel bir kutlama programı hazırlayan ve şampiyon olunması halinde Karşıyaka’yı karnaval yerine çevirmek için hazırlıklarını tamamlayan Karşıyaka Belediyesi, asıl sürprizi ise İstanbul’da yapacak. Resmi olarak İstanbul Valiliği’ne talep yazısını ileten Karşıyaka Belediye Başkanı Hüseyin Mutlu Akpınar, Kaf-Kaf’ın başarısını tüm Türkiye’ye göstermek için hazırlanan 100 metre uzunluğunda ve 70 metre genişliğindeki dev Karşıyaka bayrağını, Boğaziçi Köprüsü’ne asacak.  

	 ALİ GÖZETEN  
	  
