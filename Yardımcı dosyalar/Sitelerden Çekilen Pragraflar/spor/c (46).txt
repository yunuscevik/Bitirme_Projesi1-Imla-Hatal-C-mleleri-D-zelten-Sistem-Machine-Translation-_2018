 
							
							
						
						
						 Sırp oyuncu, yaptığı açıklamada, vatandaşı Ivkovic ile daha önce milli takımda birlikte çalışma şansı bulduğunu belirterek, "Ivkovic, büyük kariye sahip mükemmel bir antrenör ve çok iyi biri. Kariyerimde çalıştığım en iyi hocalardan. Bir takımı nasıl yaratması gerektiğini çok iyi biliyor. Anadolu Efes adına çok güzel ve muhteşem tercih olduğunu düşünüyorum. Onunla tekrar çalışacak olmak benim için de mutluluk verici" diye konuştu. Nenad Krstic, Fenerbahçe  Ülker Başantrenörü Zeljko Obradovic'in de çok iyi antrenör olduğunu anlatarak, "Obradovic de Ivkovic gibi Sırbistan basketbolunun efsane isimlerinden biri. Onunla da çalıştım. Çok büyük bir antrenör" ifadelerini kullandı.    "Şampiyonluk için elimizden geleni yapacağız"  Krstic, Türkiye Basketbol  Ligi'nde çok güçlü ve iddialı takımların bulunduğunu belirterek, "Türkiye Ligi çok güçlü. Son yıllarda birçok iyi antrenör ve oyuncu buraya geliyor. Ligde şampiyonluk için mücadele eden birçok takım var. Sadece Anadolu Efes değil, 5-6 takım şampiyonluğu hedefliyor. Her takım kağıt üzerinde kadrolarını güçlendirdi. Güzel ve çekişmeli bir lig olacak. Biz de şampiyonluk için elimizden geleni yapacağız" değerlendirmesinde bulundu.  Sırp oyuncu, yeni kurulan bir takım olduklarının altını çizerek, şunları kaydetti: "Anadolu Efes genç ve tecrübeli oyunculardan kurulan bir takım. Takımımızda gelecek vadeden çok sayıda genç Türk oyuncu var. İstenilen seviyeye gelebilmemiz için biraz zamana ihtiyacımız olacak. Ayrıca taraftarın desteği de bizim için çok önemli. Taraftarlarımız maçlarımıza gelsinler, bize güvenip ve desteklesinler. Biz de bunun karşılığını vereceğiz."  Basketbolda takım oyunun çok önemli olduğunu vurgulayan Krstic, "Uzun yıllardır basketbolun içindeyim ve baskı altında nasıl oynamam gerektiğini biliyorum. Basketbola bireysel bakmamak lazım. Siz 20 sayı atsanız bile takım yenildiğinde o sayıların hiçbir anlamı yok. Önemli olan takım olarak beraber oynayabilmek ve kazanmak" diye konuştu.  Sırp oyuncu, THY  Avrupa Ligi'nde de zor bir grupta olduklarını dile getirerek, "Avrupa Ligi'nde her maçı ayrı düşünmeliyiz. Yeni bir hocamız var ve yeni bir takımız. Çok çalışarak en kısa sürede takım halinde sahada olup bütün maçları kazanmak için gayret göstereceğiz. Avrupa Ligi'nde ilk hedefimiz gruptan en iyi şekilde çıkmak olacak" değerlendirmesinde bulundu..      
							
						
							
						
						
							