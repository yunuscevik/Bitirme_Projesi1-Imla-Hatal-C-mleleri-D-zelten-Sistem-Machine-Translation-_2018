
	Beşiktaş’a geçen yıl transfer olan futbolcuların geride kalan sezonda oynadıkları futbolla değerlerine değer kattıkları görülüyor. Bu isimler arasında bariz öne çıkanlar ise Gökhan Töre, Jose Sosa, Demba Ba ve Pedro Franco. 

	 YÜKSELEN DEĞER GÖKHAN TÖRE  
	2013-2014 sezonunda Beşiktaş’ta kiralık oynayan ve ardından 2014-2015 sezonu öncesi Beşiktaş’a bonservisiyle birlikte transfer olan Gökhan Töre, 4 milyon 500 bin Euro bedelle siyah-beyazlı takımla geçen sene el sıkışmıştı. Oynadığı futbolla göz dolduran milli futbolcu Beşiktaş’ın özellikle de Avrupa’da elde ettiği galibiyetlerinde önemli rol oynadı. Bu sezon Avrupa transfer piyasasında da önemli futbolcular arasında yer alan Töre’nin şuan ki güncel piyasa değeri 10 milyon Euro civarında. Transfermarkt.com’da yer alan bilgilere göre de Töre’nin güncel piyasa değerinin 10 milyon Euro civarında olduğu gözüküyor. Öte yandan Gökhan’a teklif gelmesi durumunda ise Beşiktaş’ın milli futbolcuyu satmak için 14 milyon Euro civarında bir bonservis isteyeceği de bildiriliyor. 

	 DEMBA BA’DA ARTIŞ VAR  
	Beşiktaş’ın İngiliz ekibi Chelsea’den geçen sezon 6 milyon Euro bonservis bedeli ödeyerek transfer ettiği Senegalli golcü Demba Ba’da siyah-beyazlı takımda oynadığı süre zarfınca giderek değer kazanan isimlerden. Beşiktaş’ın, Demba Ba transferinde Chelsea’ye hala 3 milyon Euro borcu var ve bu borçta 3 taksitle ödenecek şekilde yapılandırılmıştı. Senegalli golcü için gelecek teklifleri değerlendiren siyah-beayzlı yönetimin Demba Ba için belirlediği bonservis ücreti ise 15-16 milyon Euro civarında. Transfermarkt.com’un Demba Ba için belirttiği güncel piyasa değeri ise 11 milyon 500 bin Euro. Ba’da Beşiktaş’ta değer kazanan isimler arasında en ön sırada yerini almış durumda. 

	 JOSE SOSA’NIN DEĞERİ BELLİ  
	Beşiktaş Jose Sosa transferinde ilk olarak kiralama bedeli ücreti için Ukrayna ekibi Metalist Kharkiv’e geçen sezon başında 1 milyon 400 bin Euro ödedi. Bu anlaşma neticesinde satın alma opsiyonunu da elinde bulunduran Beşiktaş, daha sonra Ukrayna temsilcisine 2 milyon Euro daha ödeyerek siyah-beyazlı takım yıldız futbolcuyu bonservisiyle birlikte renklerine bağladı. 3 milyon 400 bin Euro’ya Beşiktaş’a geçen sezon transfer olan Jose Sosa’nın şimdiki piyasa değeri ise 8 milyon 750 bin Euro. Arjantinli futbolcuyu transfer etmek isteyen kulüp olursa eğer Beşiktaş, Sosa’nın bonservis ücreti için 10 milyon Euro civarında bir talepte bulunabileceği belirtiliyor. 

	 PEDRO FRANCO’DA DEĞER KAZANIYOR  
	Pedro Franco geçen sezon Kolombiya’nın Millonarios FC takımından Beşiktaş’a 2 milyon 400 bin Euro ücretle transfer olmuştu. Genç stoper son günlerde Porto’nun radarında ve Franco’da Beşiktaş’a gelip değerine değer katan futbolcular arasında. Siyah-beyazlı ekibin scout araştırmaları sonucu geçen sezon takıma kazandırılan Kolombiyalı stoperin güncel piyasa değeri ise şuan 5 milyon Euro civarında. Portekiz ekibi Porto’nun Franco’yu transfer etmek istemesi durumunda siyah-beyazlı yönetimin 5 milyon Euro ön koşulu ile bonservis ücreti için görüşmelere başlayabileceği de belirtiliyor. 

	 DOĞAN GÜNDOĞDU   
	  
