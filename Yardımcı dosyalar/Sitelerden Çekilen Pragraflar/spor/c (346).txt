
	Yıldız oyuncu, “Doğru karar veremeyen vasıfsız hakemlerden bıktım artık” dedi. 
	Copa America C Grubu 2. maçında Kolombiya ile karşılaşan Brezilya, sahadan 1-0 mağlup ayrıldı. Mücadelenin uzatma bölümlerinde Bacca ile girdiği pozisyonda kırmızı kart gören Barcelona’nın Brezilyalı yıldızı Neymar, karşılaşma sonunda hakemlere isyan etti. 

	 "VASIFSIZ HAKEMLERDEN BIKTIM"  
	23 yaşındaki oyuncu, maçın ardından yaptığı açıklamada, “Verilen kararlar her zaman benim aleyhime oluyor. Hakemin sıktığı kaybolan köpüğü onlar silince kart verilmiyor ama ben silince direk sarı kart gördüm. Bunlar beni delirtmiyor ama inanın doğru karar veremeyen vasıfsız hakemlerden bıktım artık" dedi. 

	 MESUT ALAN   
