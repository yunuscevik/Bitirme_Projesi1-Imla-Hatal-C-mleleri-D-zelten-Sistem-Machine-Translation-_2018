
	Yeşil-beyazlı takımda transfer arayışları tüm hızıyla sürüyor. Kaleci konusunda Mert Günok ile büyük mesafe kat eden yeşil-beyazlı takım forvet konusunda Tomas Necid’den cevap gelmeyince yeni arayışlara başladı. İtalya Seri A’da geçtiğimiz sezon küme düşen Parma takımında forma giyen Cezayirli golcü İshak Belfodi’yi teknik direktör Ertuğrul Sağlam’ın ısrarla istediği iddia edildi. Golcü futbolcunun menajerinin de Bursa’ya geldiği ve yönetimle görüştüğü ortaya çıktı. Daha önce Lyon, Inter, Bologna, Livorna gibi takımlarının formasını giyen Belfodi 23 maçta 1 kez gol sevinci yaşadı. Genç futbolcunun bonservisi de elinde bulunuyor. 

	 ORTA SAHAYA CABEZAS İDDİASI  
	Öte yandan İtalya basının da çıkan haberle göre Bursaspor, Kolombiya’nın Deportivo Cali forması giyen orta saha oyuncusu Juan David Cabezas ile ilgilendiği iddia edildi. 24 yaşındaki futbolcuyla İstanbul Başakşehir’in de ilgilendiği öne sürülürken, kulüp başkanını da Cabezas’ın takımdan ayrılacağını söylediği aktarıldı.  

	 AHMET FARUK ÇABUK  
	  
