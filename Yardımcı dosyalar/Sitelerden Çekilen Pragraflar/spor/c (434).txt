Gültekin Gencer, kulüp binasında gazetecilere yaptığı açıklamada, yıldız oyuncu Samuel Eto'o'da herhangi bir sorun kalmadığını açıkladı. 
Antalyaspor Başkanı, Kamerunlu oyuncunun Sampdoria Kulübü ile ilişkisi kalmadığına dair belgeyi aldığını ve bu belgenin kendilerine ulaştığını ifade ederek, "Eto'o çok kısa bir zamanda 
                    Antalya 
                  'ya gelecek ve kendisini kulübümüze kazandıracağız" dedi. 
 "İYİ Kİ DE PLAY OFF'TAN ÇIKTIK"  
Yeni sezonun transferlerini yapmaya başladıklarını ifade eden 
                Başkan 
               Gencer şöyle konuştu: "Kamptan önce dış transferde en az 5 oyuncu imza atacak. Eto'o ve Ronaldinho'nun transferleri farklı bir proje. Play-off şampiyonluğu sayesinde şehir uyandı. İyi ki de ilk 2 yerine play off'tan çıkmışız. Heyecanlar olunca şehir ayağa kalkabiliyor. Ben 1.5 ay önce 'Takım şampiyon olursa Ronaldinho'yu getirelim' dedim. Herkes güldü. 'Antalyaspor'un kasasından 1 
                lira 
               çıkarsa ben yokum' demiştim. Şimdi bu sözümü tutuyorum. Eto'onun maliyeti 3 milyon Euro ve bu transferin sponsorları hazır. Eto'o transferinin sponsoru İati'nin sahibi Levent 
                    Aydın 
                   ve Antalya Mermer'in sahibi Emin Gülmez. Ronaldinho transferi için de sponsorlar hazır." (DHA)    