Son yıllarda amatör branşlara en fazla yatırım yapan kulüp olarak dikkati çeken ve bunun sonucunda büyük başarılar kazanan 
                    Fenerbahçe 
                  , Türk voleybolunda deprem etkisi yaratan bir karar aldı.    
Hürriyet'in haberine göre; sarı-lacivertli kulüp, henüz 1 yıl önce CEV Challenge Kupası'nı kazanan 
                erkek 
               voleybol şubesinde küçülmeye gitti. 1. Lig'de yer alan Fenerbahçe, yeni sezonda gençlerden kurulu bir kadroyla mücadele edecek. 
Yönetim, 'sponsor bulunamaması' nedeniyle alınan bu karar doğrultusunda, Ivan Milijkovic, Arslan Ekşi ve Kemal Kayhan gibi uluslararası alanda da isim yapmış oyuncularıyla yollarını ayırdı. Sözleşmesi sona eren dünyaca 
                ünlü 
               antrenör Daniel Castellani'yi gönderen Fenerbahçe yönetimi, takımın başına A Milli Erkek Voleybol Takımı ve Ziraat Bankası'nın eski çalıştırıcısı Veljko Basic'i getirdi. Astronomik paralar alan Castellani'nin yerine getirilen Bosna Hersek asıllı Fransız vatandaşı Basic'e 1 yıl için sadece 60 bin lira ödeneceği belirtildi. 
Fenerbahçe'nin küçülme kararı erkek voleybolundaki bütün dengeleri alt üst etti. Yaptığı yatırımlarla voleyboldaki transfer piyasasını belirleyen kulüp olan sarı lacivertlilerin çekilmesi, oyuncuların fiyatlarını düşürdü. 
                Türkiye 
              'nin en yetenekli oyuncuları arasında gösterilen takım kaptanı Arslan Ekşi'nin dahi henüz kendisine kulüp bulamadığı öğrenildi. 
 FENERBAHÇE ERKEK VOLEYBOL TAKIMI'NIN BAŞARILARI  
Türkiye Ligi: Şampiyon (4): 2007-08, 2009-10, 2010-11, 2011-12 İkinci (4): 2003-04, 2005-06, 2008-09, 2013-14 Üçüncü (1): 2006-07 Klasman Ligi Lideri (1) : 2009-10 Türkiye Kupası: Şampiyon (2): 2007-08, 2011-12 Final (1): 2010-11 Süper Kupa: Şampiyon (2): 2010-11, 2011-12 Final (1): 2009-10 Türkiye Şampiyonası: Üçüncü (3): 1961-62, 1966-67, 1967-68 Dördüncü (4): 1963-64, 1964-65, 1965-66, 1968-69 Federasyon Kupası: Şampiyon (1): 1961-62 İkinci (2): 1960-61, 1969-70 Devlet Bakanlığı Kupası: İkinci (1): 1990-91 Uluslararası Başarıları: CEV Challenge Kupası Şampiyonluğu (2013-2014) CEV Şampiyonlar Ligi: Top 16 (1): 2008-09 CEV Top Teams Kupası/CEV Kupası: Çeyrek Final (1): 2004-05 Balkan Kupası: Şampiyon (2): 2009-10, 2013-14 Özel kupalar Manavgat Turnuvası (4): 2002-03, 2003-04, 2004-05, 2005-06 İsmail Vuran Turnuvası (1): 2002-03 Arçelik Turnuvası (1): 2004-05 Marmaris Turnuvası (1): 2004-05  