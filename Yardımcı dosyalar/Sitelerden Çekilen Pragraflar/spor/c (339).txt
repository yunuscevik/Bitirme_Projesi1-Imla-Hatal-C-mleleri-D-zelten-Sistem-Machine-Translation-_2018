
	Ferdi kata dalında Türkiye'yi temsil eden Düzce Belediyespor oyuncusu Dilara Bozan, genç yaşına rağmen yükselen performansını sürdürdü. Elemelerde B Grubu’nda yer alan Milli sporcu, ilk maçında Hırvat Vlatka Kiuk ile ikinci maçında Azeri Adila Gurbanova’yı 5-0, üçüncü maçında da Alman Jasmin Bleul’ü 4-1 yenip grup lideri olarak yarı finale yükseldi. Yarı finalde iki dünya şampiyonası gümüş madalyası bulunan Fransız Sandy Scordo karşısında güçlü bir kata çizen 18 yaşındaki sporcu, 3-2 kaybedince üçüncülük mücadelesi verdi. 

	Bronz mücadelesinde Dünya Şampiyonu Alman milli takım üyesi Jasmin Bleul ile bir kez daha karşılaşan Dilara, rakibini 5-0 yenerek 1. Avrupa Oyunları’nda üçüncülük kürsüsüne çıktı. 

	Bu başarısı ile Milli sporcu, Avrupa Şampiyonası’nın ardından Avrupa Oyunları’nda da bayanlar kata dalında madalya kazanan ilk sporcu oldu.  

	ALİ YILDIZ 