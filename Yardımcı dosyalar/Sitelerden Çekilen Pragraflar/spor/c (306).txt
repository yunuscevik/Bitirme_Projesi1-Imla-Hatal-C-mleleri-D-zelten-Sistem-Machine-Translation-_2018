
	İmza törenin sonrasında konuşan Taha Aydın, “Bursa Büyükşehir Belediyespor olarak iyi bir takım kurduk. Görselliği yüksek skoru yüksek bir sezon geçireceğimizi düşünüyoruz. Bursa her zaman üst sırada yere alacaktır. Tekrar Avrupa’da şampiyonluğa oynarız. Bu zevki tekrar taraftarlarımızın vereceği destekle tadarız diyorum. Herkese başarılar diliyorum. Bizim ailemiz arasına katıldın. Aramıza hoş geldin” dedi. 

	Voleybol Şube Koordinatörü Ersin Yılmaz ise kendilerine büyük katkı veren Bursa Büyükşehir Belediye Başkanı Recep Altepe teşekkür etti. Yılmaz, “Voleybol federasyonunun aldığı kararla kadromuza dördüncü yabancı olarak Michel’i kadromuza dâhil ettik. Bursa Büyükşehir olarak bugüne kadar alınan başarıların tesadüf olmadığını göstermek istiyoruz. İyi bir kadro oluşturduk” şeklinde konuştu. 

	İmza töreninden sonra konuşan Ciara Kathleen Michel , “İlk kez Türkiye’ye geldim. Burayı hiç böyle düşünmemiştim” dedi. Michel, “Dirickx ile birlikte oynadım. Bursa Büyükşehir’e gelen oyuncuları tanıyorum. Vakıfbank’ın yeni oyuncularıyla birlikte oynadım. Türkiye’den teklif geldiğinde çok heyecanlandım. Gerçekten Türk voleybolunu bilmiyordum. Benim için yeni bir heyecan olacaktı. Bursa Büyükşehir Belediyespor’da güçlü oyuncular var. Çünkü Challenge Cup’ı kazandırdılar. Bu sene bakıp ne olacağını göreceğim. Yamamay Busto takımı ile bu yıl CEV Cup finallerinde oynadım. Eczacıbaşı bizi yenmişti. Onlarla bir hesabım var. Onu bu sezon kapatmak istiyorum. Türkiye’nin daha önce böyle olduğunu düşünmemiştim. Ortamı görünce şaşırdım. Böyle sıcak insanlar olduğunu düşünmemiştim. Çok mutlu oldum” şeklinde konuştu. 
