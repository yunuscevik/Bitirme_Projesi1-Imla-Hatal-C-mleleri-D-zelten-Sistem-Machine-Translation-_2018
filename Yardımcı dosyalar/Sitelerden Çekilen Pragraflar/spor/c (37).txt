 
							
							
												
						 Tenisin idol isimlerinden, Alman Boris Becker yaşamına artık İngiltere'de devam edeceğini ve İngiliz vatandaşı olacağını duyurdu.   Wimbledon karşılaşmalarında kızıl saçları ve agresif tutumuyla İngilizlerin kalbinde taht kuran Becker de İngilizleri sevmeye başladı. Aktif spor  hayatını bıraktıktan sonra 12 yıl BBC'de yorumculuk yapan Becker, geçtiğimiz günlerde BBC'ye verdiği röportajda İngiliz vatandaşı olacağını açıkladı. Ünlü isim Londra'nın Wimbledon semtinde ev aldığını ve eşi Lilly ile oğlu Amadeus'la beraber yaşamını burada sürdüreceğini söyledi.   Almanya'daki yaşamından memnun olmadığını söyleyen ve Almanya'da beklediğini bulamadığını belirten Boris Becker, "Bağlarımı Almanya ile koparıyorum. Çoktan beri Almanya'da oturmuyorum çünkü Almanya'da özel şahsiyetimi kaybettim" dedi.   48 yaşındaki eski tenisçi, Sırp tenisçi Novak Djokoviç'in koçluğunu da yapıyor.  							
						
							
						
						
							