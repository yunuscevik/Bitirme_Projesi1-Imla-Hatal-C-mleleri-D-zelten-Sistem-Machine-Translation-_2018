 
							
							
												
						 İsviçre'nin Nyon kentinde bulunan UEFA merkezinde yapılacak kura çekiminde, iki organizasyonda da ilk iki eleme turunun eşleşmeleri belli olacak.  UEFA şampiyonlar ligi 'nde birinci ve ikinci ön eleme turlarının eşleşmeleri TSİ 13.00'te, UEFA Avrupa Ligi'nin birinci ön eleme turu eşleşmeleri TSİ 14.00'te, ikinci ön eleme turu eşleşmeleri ise TSİ 15.30'da başlayacak kura çekimiyle belirlenecek.  Kura çekimine UEFA Şampiyonlar Ligi'nde, 8 takım birinci ön eleme turundan, 30 takım ise ikinci ön eleme turundan dahil olacak. İlk turdan çıkacak olası 4 ekibin dahil edilmesiyle, 34 takımlı ikinci ön eleme turu kuraları çekilecek.  UEFA Avrupa Ligi'nde ise birinci ön eleme turunda 102, ikinci ön eleme turunda 15 takım yer alıyor. İlk eleme turundaki 51 eşleşmeden gelecek olası takımlarla birlikte, toplam 66 ekipli ikinci ön eleme turu kura çekimi yapılacak.  Öte yandan, UEFA Şampiyonlar Ligi'nde birinci ön eleme turu müsabakaları 30 Haziran-1 Temmuz ile 7-8 Temmuz tarihlerinde, ikinci ön eleme turu maçları ise 14-15 ile 21-22 Temmuz tarihlerinde gerçekleştirilecek. UEFA Avrupa Ligi'nde ilk eleme turu müsabakaları 2-9 Temmuz, ikinci ön eleme turu müsabakaları da 16-23 Temmuz tarihlerinde oynanacak.    Trabzonspor 'un rakibi belli olacak  Kura çekiminde yer alacak tek Türk takımı olan Trabzonspor'un rakibi yarın belli olacak. Yeni sezonda UEFA Avrupa Ligi'nde mücadele verecek olan bordo-mavili ekibin, ikinci ön eleme turundan itibaren yer alacağı bu kulvardaki rakibi, yarın düzenlenecek kura çekiminde netlik kazanacak.      							
						
							
						
						
							