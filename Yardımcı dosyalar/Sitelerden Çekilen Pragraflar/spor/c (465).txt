
                    İSTANBUL 
                   - 
                    Galatasaray 
                   Kulübü'nün basketbol şubesinden sorumlu yönetim kurulu üyesi Can Topsakal, "Ortada öyle büyük bir sorun yok. Bizim için önemli bir rakam değil. Ödemeleri yapacağız ve konu kapanacak" dedi. 
Transfer yasağının, 
                ABD 
              'li oyuncu Henry Domercant ve Engin Atsür'ün alacaklarından kaynaklandığını anlatan Topsakal, geride kalan sezon yaşanan mali sıkıntılardan dolayı takımdan ayrılan başka oyuncularla ilgili de benzer bir durum olduğunu vurgulayarak, "Bu oyuncuların menajerleriyle de görüşme halindeyiz ve anlaşmaya çalışıyoruz. Eğer mutabakat sağlarsak, onların ödemelerini de yapacağız. Oyunculara olan borçları yakından takip ediyoruz" değerlendirmesinde bulundu.    "29 HAZİRAN'A KADAR TRANSFER YASAĞI KALDIRILACAK"    Can Topsakal, ödemelerin yapılıp transfer yasağının kaldırılmasıyla ilgili kritik tarihin 29 Haziran Pazartesi günü olduğunu söyledi. 
Bu tarihte Avrupa Ligi Yönetim Kurulu'nun toplanıp, gelecek sezon için THY Avrupa Ligi ve ULEB Avrupa Kupası'na katılacak takımları belirleyeceğini dile getiren Topsakal, "Bu tarihe kadar da ödemelerin hepsi yapılacak ve transfer yasağı kaldırılacak" diye konuştu. 
Avrupa Ligi yetkilileriyle yaptıkları görüşmenin olumlu geçtiğini de aktaran sarı-kırmızılı yönetici, "Borçlar konusu üzerinde çok durulmadı. Zaten biz hepsini ödeyeceğimizi aktardık. THY Avrupa Ligi'ne katılım konusunda ise yeni sezon için 
                Türkiye 
              'ye 'wild card' verilmeyebilir. Eğer bu hak tanınırsa THY Avrupa Ligi'ne katılım şansımız var" şeklinde görüş belirtti. (AA)  