
	UEFA Avrupa Ligi 2. Ön Eleme Turu kura çekimi yapıldı. UEFA'nın, İsviçre'nin Nyon kentindeki merkezinde gerçekleştirilen kura çekimi sonucunda Trabzonspor'un rakibi, Differdange 03 (Lüksemburg) - Bala Town FC (Galler) eşleşmesinin galibi olacak. İki takım arasındaki maçın galibi hangi takım olursa olsun bordo-mavili takım ilk kez Avrupa'da bir Lüksemburg veya Galler takımıyla karşılaşmış olacak. 

	Trabzonspor bugüne kadar Avrupa'da 27 ülke takımıyla karşılaştı. Differdange 03 (Lüksemburg) - Bala Town FC (Galler) takımları arasında 2-9 Temmuz tarihleri arasında oynanacak olan maçlarda turu atlayan hangi takım olursa olsun Trabzonspor adına bir ilk yaşanacak ve ilk kez Karadeniz ekibi Lüksemburg veya Galler takımlarıyla eşleşmiş olacak. 

	 Bordo-mavili takımın bugüne kadar karşılaştığı takımların ülkeleri şöyle:  

	"İtalya, İspanya, Almanya, Polonya, Ukrayna, Fransa, İngiltere, Kıbrıs, Arnavutluk, Danimarka, Hırvatistan, İrlanda, Romanya, Rusya, Belçika, Beyaz Rusya, Finlandıya, İskoçya, Hollanda, İzlanda, Letonya, Litvanya, Macaristan, Malta, Norveç, Portezkiz, Slovakya."  

	GÖKMEN ŞAHİN 
