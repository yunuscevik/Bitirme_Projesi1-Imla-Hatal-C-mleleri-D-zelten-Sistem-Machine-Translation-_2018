

  
    
      
       
     
	Cimbom'un Brezilyalı oyuncusu Felipe Melo, İspanya Ligi  takımlarından Sevilla  ile anlaştı. Sarı-kırmızılılar ile 1 yıl daha sözleşmesi bulunmasına rağmen 3 yıllık yeni kontrat isteyen Sambacı, olumsuz yanıt alınca ayrılık  kararı verdi. 
	 
	Milliyet Gazetesi'nde yer alan habere göre; Melo kendisine takılan olumsuz tavır sonrası, İspanyol ekibi Almeira’da hocalığını yapan Unai Emery’nin çalıştırdığı Sevilla ile her konuda anlaşma  sağladı. Emery, Spartak Moskova ’yı çalıştırdığı dönemde de Melo ilgilenmiş ama Sambacı tercihini Galatasaray ’dan yana yapmıştı. 
	 
	Galatasaray’dan 3.1 milyon Euro  gibi hatırı sayılı bir rakam kazanan Melo’nun, son UEFA Avrupa Ligi  Şampiyonu Sevilla’nın 2.4 milyon Euro'luk teklifini kabul etmesi kafa karıştırdı. Sevilla, Melo’nun sözleşmesinin feshi için Galatasaray ile masaya oturacak. 
	 
	 İLGİNÇ TESADÜF GERÇEKLEŞMEDİ 
	  
	Teknik direktör Hamza Hamzaoğlu menajerlerin önerdiği M’Bia ismini kabul etmiş olsaydı, ilginç bir tesadüf olacaktı. Felipe Melo Sevilla’ya giderken, Sevilla’dan ayrılan Stephan M’Bia da Galatasaray’a imza atacaktı. 
	  
  
 
