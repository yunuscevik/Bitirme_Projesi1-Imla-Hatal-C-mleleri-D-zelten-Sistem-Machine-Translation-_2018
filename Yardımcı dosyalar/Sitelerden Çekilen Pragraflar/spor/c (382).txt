ÇORUM - 
                    Galatasaray 
                  'ın 2+1 yıllığına renklerine kattığı tecrübeli futbolcu Bilal Kısa, ziyaret için geldiği memleketi Çorum'da açıklamalarda bulundu. 

                Türkiye 
              'nin en büyük takımlarından birine transfer olduğunu belirten Bilal, "Orada her futbolcu değerli, hepsi birer yıldız. Ben de onlarla birlikte oynayacağım için heyecanlanıyorum. Takımıma ve camiaya faydalı olmak için elimden gelenin en iyisini yapacağım" dedi. 
Uzun yıllardır futbol oynadığını ve Galatasaray'a transfer olarak hayalini gerçekleştirdiğini kaydeden tecrübeli futbolcu, "Her futbolcunun hayal ettiği, istediği yerler vardır. Uzun yıllar Süper Lig'de oynadım. Belki biraz geç oldu ama nasip bugüneymiş. Transferim için çok sevindim. Ayrıca kendi memleketimi, Çorum'u da temsil edeceğim için gurur duyuyorum. İnşallah hem kendi hem de memleketim adına güzel bir sezon geçiririm. 1 Temmuz'da kampa katılacağım" diye konuştu. 
Ailesinin de Galatasaray'a transfer olmasına çok sevindiğini dile getiren sarı-kırmızılı oyuncu, kendisini ve ailesini mahcup etmeyeceğine inandığını ifade etti.    "HAMZA HOCAYI MAHCUP ETMEYECEĞİM"  
Galatasaray Teknik Direktörü Hamza Hamzaoğlu'nun, eski teknik direktörü olduğunu ve kendisini çok iyi tanıdığını belirten Bilal Kısa, şöyle konuştu: "Hamza hoca ile Akhisar'da bir 1,5 yıl çalışma imkanı bulmuştum. Çok başarılı bir dönem geçirmiştik. Zaten Hamza hoca daha sonra A Milli Takım'a ardından da Galatasaray'a gitti. Hamza Hamzaoğlu'nun Galatasaray'da olması beni ayrıca mutlu ediyor. Çünkü beni iyi tanıyan bir teknik direktör. İnşallah onu mahcup etmeyeceğim."    "OYNADIĞIM 
                ZAMAN 
               PARA KAZANACAĞIM"  
Galatasaray'da alacağı ücret konusunda eleştiriler yapıldığını ancak kendisinin bu konuda fazla bir şey söylemesinin yanlış olacağını dile getiren deneyimli futbolcu, "Sonuçta benim aldığım ücret belli. Bu konuda herkes farklı düşünebilir. Garanti ücretimin çoğu maç başı olarak görünüyor. Oynadığım zaman kazanacağım. Önemli olan Galatasaray'da oynadığım sürede takıma faydalı olabilmek, güzel işler yapabilmektir. Ben bunun için çabalayacağım" ifadelerini kullandı. 
  "ŞAMPİYONLUK, 
                    FENERBAHÇE 
                   MAÇLARINDAN ÇOK DAHA ÖNEMLİ"  
Fenerbahçe ile oynayacakları derbileri sabırsızlıkla beklediğini anlatan Bilal Kısa, Fenerbahçe-Galatasaray maçlarının dünyanın önde gelen derbilerinden biri olduğunu söyledi. 
Galatasaray'ın uzun yıllar Kadıköy'de galibiyet alamadığını belirten Bilal Kısa, "Ancak bu yıl ben ve arkadaşlarım Fenerbahçe maçında kazanmak için elimizden gelenin en iyisini yapacağız. Fenerbahçe maçları çok önemli ama sonuçta şampiyonluk çok daha önemli. İnşallah önümüzdeki sezon Kadıköy'den galibiyetle ayrılıp geçen sezon olduğu gibi ligi zaferle, şampiyonlukla tamamlarız" diye konuştu. 
Çorum'un tek profesyonel takımı Çorum Belediyespor'u da yakından takip ettiğine dikkati çeken sarı-kırmızılı oyuncu, 3. Lig'de mücadelede eden kırmızı-siyahlı ekibin en azından PTT 1. Lig'de oynaması gerektiğine inandığını sözlerine ekledi. (AA)  