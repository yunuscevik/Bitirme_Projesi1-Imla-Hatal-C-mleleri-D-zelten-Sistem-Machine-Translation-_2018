MADRİD - Arjantin'de Marca radyosuna konuşan Diego Simeone, Koke ve Godin dışında tüm oyunculara kapıyı açık bırakarak, "Bu iki oyuncuma dokunmayın. Bırakmam. Bunların dışında gitmesini istemediğim çok az daha oyuncu var ama kimler olduğunu söyleyemem" ifadelerini kullandı. 
Orta sahada Koke'nin kalitesinin tartışılmaz olduğunu vurgulayan Arjantinli teknik adam, "Bu bölgeyi Koke'nin yanında Saul, Arda, Raul ve Oliver dolduracak, takviye bile isteyebilirim. Özellikle Oliver'den bu 
                sezon 
               daha fazla yararlanmak istiyorum" açıklaması yaptı. 
Başarılı hoca, daha önce de yapmış olduğu bir açıklamada, Arda Turan'ın özellikle 
                gol 
               atma tekniğini geliştirmesi gerektiğine dikkati çekerek, "Karşımızda farklı bir futbolcu olduğu gerçek. Ancak kendisinden daha fazla katkı bekliyorum. Özellikle son vuruşlarda ve gol atmadaki becerisini geliştirmeli. Bunu kendisi de biliyor. Yapabilir çünkü becerisi olduğuna inanıyorum" demişti. 
İspanyol basını da Atletico de Madrid'in Arda Turan konusunda iyi bir transfer teklifi gelmesi halinde bu futbolcuyu hemen satabileceğine dikkat çekmişti. 
Bu arada Atletico Madrid Kulübü, Arda Turan için şu ana kadar herhangi bir takımdan transfer teklifi almadıklarını açıkladı. Yıldız oyuncunun, Milan'a transfer olacağı 
                    haberler 
                   ise 
                kulüp 
               tarafından yalanlandı. Mehmet ÇİFTÇİ (DHA)  