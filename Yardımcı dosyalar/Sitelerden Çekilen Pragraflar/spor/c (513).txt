 RADİKAL -  Eşi ve çocuğuyla birlikte 
                    Fenerbahçe 
                   Şükrü Saracoğlu Stadı'na gelen Simon Kjaer, 1907 Tribünü'nde düzenlenen törenle kendisini 4 yıllığına Fenerbahçe'ye bağlayan sözleşmeye imzayı attı. İmza töreninde Fenerbahçe Genel Sekreter ve Basın Sözcüsü Mahmut Uslu, Asbaşkanlardan Önder Fırat ve Sportif Direktör Giuliano Terraneo da hazır bulundu. 
  TERRANEO: "UMARIM BÜYÜK BAŞARILARIN BAŞLANGICI OLUR"  
Kjaer'i basın mensuplarına tanıtan Terraneo, "Kendisine Kulübümüze hoş geldin diyor, bunun büyük başarıların bir başlangıcı olmasını diliyorum" dedi. Terraneo, en yakın zamanda basın mensuplarıyla bir araya gelerek genel konularda bir söyleşi yapacaklarını da duyurdu. 
