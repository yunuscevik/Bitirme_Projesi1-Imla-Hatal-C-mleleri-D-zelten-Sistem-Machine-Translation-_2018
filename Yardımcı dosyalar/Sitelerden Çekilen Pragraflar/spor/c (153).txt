

  
    
      
       
     
	Cüneyt Tanman, teknik direktör  Hamza Hamzaoğlu çok istediği için Sabri  ile mukavele imzaladıklarını belirtirken, tecrübeli oyuncunun aldığı paranın hakkını vereceğine inandığını söyledi. Tanman, şöyle konuştu: "Geçen sezon göreve geldiğinde takımı direk katkı yapmış, oyunun şeklini değiştirmiş, bize 2 kupa kazandırmış bir teknik adamımız var. 

	O ne isterse yapmaya çalışacağız. Sabri'nin mukavelesi sadece  bir yıllık ve performansa bağlı. 20-30 maç  oynarsa bu para  artacak. Teknik direktörümüz, Sabri'nin kalmasını çok istedi ve gereğini yaptık. 

	Rakamı yüksek bulanlar olabilir , Sabri performansı ile bunun karşılığını vermiş ve verecek bir oyuncudur. Bu paranın içinde menajerinin komisyonu bile var" dedi. 

	 "HER MEVKİYE TRANSFER  YAPACAĞIZ"  
	  

	Cüneyt Tanman, transfer çalışmalarında geç kaldıkları görüşüne katılmadığını da vurgulayarak, "Transfer dönemi daha yeni başladı. Bu panik neden? Önümüzde hayli zaman var. Kılı 40 yararak Galatasaray  için çaba gösteriyoruz. Mutlaka gereken doğru takviyeleri her mevkiye yapacağız. Sadece bir mevkiye değil, her mevkiye doğru takviyelerimiz var. Taraftarlarımız biraz sabırlı olsunlar" diye konuştu. 

	 DHA  
  
 
