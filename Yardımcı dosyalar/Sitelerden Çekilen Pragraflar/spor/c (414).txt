MONCTON-MONTREAL-VANCOUVER - FIFA 2015 Kadınlar 
                    Dünya 
                   Kupası'nda devam eden eleme maçlarında üç takım daha kupaya veda etti. Avustralya'ya 1-0 yenilen Brezilya, Fransa'ya 3-0 yenilen Güney Kore ve Kanada'ya 1-0 yenilen İsviçre, kupadan elenen üç takım oldu. 
Kupada, dünya 
                    futbol 
                   tarihine geçecek skorun yaşandığı karşılaşma, Brezilya-Avustralya maçı oldu. Moncton Stadyumu'nda karşılaşan iki takımdan Brezilya, çeyrek finalist olmasına kesin gözüyle bakılan favori takım olarak sahaya çıktı. Servet Uzunlar isimli Türk futbolcunun da yer aldığı Avustralya takımı, etkili ataklarla Brezilya kalesine gelmeye başlayınca, Güney Amerika ekibi savunma taktiğine geçti. İlk yarının karşılıklı ataklarla bitmesinin ardından ikinci yarıya da etkili başlayan taraf Avustralya idi. Maçın bitimine 10 dakika kalıncaya kadar penaltılarla belirleneceği düşünülen çeyrek finalist, 80. dakikada Simon'un attığı golle öne geçen Avustralya oldu. Bu skorla Brezilya, tarihinde ilk kez bir dünya kupasında eleme karşılaşmasında veda etti. 
Kupanın bir diğer çeyrek finalisti ise Güney Kore'yi 3-0 yenen Fransa oldu. Montreal Olimpiyat Stadyumu'ndaki karşılaşmanın 4. dakikasında Delie ile ilk golüne ulaşan Fransa, bu golden 4 dakika sonra 8. dakikada Thomis'in skoru 2-0 yapan golüyle rahatladı. İkinci yarıya bu üstünlükle rahat başlayan Fransa, 48. dakikada yine Delie'nin golü ile durumu 3-0 yaptı. Maçta başka gol olmayınca Güney Kore kupadan elendi. 
Kupaya ev sahipliği yapan Kanada ise çeyrek finalist olmak için Vancouver BC Place Stadyumu'nda İsviçre ile karşılaştı. Son derece çekişmeli geçen karşılaşma, ikinci yarının 7. maçın da 52. dakikasında Belanger'ın attığı golle, ev sahibi takım lehine sonuçlandı. Kanada çeyrek finalist olurken, İsviçre kupaya veda etti. 
Kupada 
                bugün 
               de Norveç-İngiltere ve 
                ABD 
              -Kolombiya eleme maçları oynanacak. (AA)  