
	Oklahoma City Thunder'de forma giyen Enes Kanter, twitter hesabından yaptığı açıklamada A Milli Takım'a çağrılmaması ile ilgili olarak, "2015 FIBA Erkekler Avrupa Basketbol Şampiyonası'nda mücadele edecek A Milli takım kadrosuna seçilmemem kararı, vatanım adına da, demokratik değerlerimiz adına da endişe verici. Son iki senedir tarafımdan her ortam ve imkanda açıkça ifade ettiğim milli takımımızda görev alma arzum olmasına rağmen bugün ortaya sunulan sebepler beni çok üzdü. Bu konuda verilen kararın ve açıklamanın profesyonel ve milli takımımıza yakışır şekilde olmasını temenni ederdim. Sunulan sebepler gerçeği yansıtmıyor ve kadroya alınmama sebebim inandığım değerler ve siyasi görüşümdür. 

	Milli takımımızın ortaya koyabileceği başarıya katkı sağlama imkanımın elimden alınmasını üzüntüyle karşıladım. Milletimiz için göreve hazırdım. Ancak verilen idari karara rağmen milli takımımızı ve takım arkadaşlarımı tüm kalbimle destekliyorum. Şimdi bunları tartışmayıp milli takımımızın, ülkemizin başarısına odaklanmalıyız. Biz ancak bir, beraber ve bütün olabildiğimiz zaman Türkiye'yiz" dedi.  

	 
