Yaz transfer döneminin başlamasıyla birlikte futbolculara ödenen maaşlar da gündem olurken, Türk futbolu acı bir gerçekle yüzleşti.  

                    Spor 
                   Toto Süper Lig, dünyanın maaş konusunda en bonkör 9'uncu ligi olarak dikkati çekti. Sadece 
                    Galatasaray 
                  , Fenerbahçe, 
                    Beşiktaş 
                   ve Trabzonspor dikkate alındığında, 
                Türkiye 
               listenin 4. sırasına çıkıyor. 18 Süper Lig ekibi, senelik ortalama 35,1 milyon Euro maaş öderken, oyuncu başına ödenen ortalama bedel 606.5 bin Euro. 
Söz konusu listede, 3.1 milyon Euro ile İngiltere ilk sırada bulunuyor. Premier Lig'i 1.97 milyon Euro ile Almanya Bundesliga takip ediyor. 
Süper Lig ekipleri gelirlerinin yüzde 77'sini oyuncu maaşlarına harcarken, bu yüzde Almanya'da yüzde 52, İspanya ve İskoçya'da yüzde 57 oldu. Türkiye'yi, yüzde 71 ile Rusya ve Portekiz izliyor.  