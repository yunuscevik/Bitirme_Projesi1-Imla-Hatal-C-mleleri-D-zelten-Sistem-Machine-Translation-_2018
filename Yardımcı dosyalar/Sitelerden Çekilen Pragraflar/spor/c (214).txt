
	Azerbaycan’ın başkenti Bakü’de düzenlenen 2015 Bakü 1. Avrupa Oyunları’nda A Grubu'ndan lider çıkmayı başaran Türkiye, çeyrek finalde Rusya’yı 25-18, 23-25 25-22 ve 25-19’luk setlerle 3-1 yenerek yarı finale yükseldi. 

	Türkiye ilk sete iyi başlayarak seti 25-18 tamamladı. İlk sete kıyasla daha çekişmeli geçen ikinci seti Rusya 23-25 alarak durumu 1-1’e getirdi. Üçüncü sete iyi başlangıç yapan Rusya olsa da Türkiye seti 25-22 tamamlayarak 2-1 öne geçti. Karşılıklı sayılarla başlayan dördüncü seti ay-yıldızlılar, 25-19 kazanarak karşılaşmadan 3-1 galip ayrıldı. 

	 RAKİP HOLLANDA YA DA AZERBAYCAN  

	Milliler'in, 25 Haziran’da yapacağı yarı final mücadelesindeki rakibi bugün Azerbaycan - Hollanda çeyrek final eşleşmesinden galip çıkacak takım olacak.  

	KAMİL NADİRLİ 
