
                    Galatasaray 
                  , 2011- 2012, 2012-2013, 2013-2014 ve 2014-2015 sezonlarını kapsayan bölümde, 'dört büyükler' arasında en çok 
                para 
               harcayan kulüp oldu. Sarı-kırmızılıların kasasından imza parasıyla birlikte 4 yıllık süreçte transferler için 121 milyon 285 bin Euro çıktı. 
Sabah Gazetesi'nde yer alan habere göre; geçen sezon bonservis ödemeden tek transfer yapan 
                    Fenerbahçe 
                  , diğer 3 sezonda renklerine bağladığı futbolcular için 85 milyon 950 bin Euro ödedi ve bu alanda Galatasaray'ın ardından ikinci sırada yer aldı. Sarı-lacivertlileri 71 milyon 410 bin Euro ile Trabzonspor ve 48 milyon 238 bin Euro'yla 
                    Beşiktaş 
                   takip etti. 
 EMENIKE ZİRVEDE  
Son 4 sezonda en çok bonservis bedeli ödenen futbolcu 13 milyon Euro ile Fenerbahçeli Emenike oldu. Onu imza parasıyla birlikte 11.4 milyon Euro'luk değeri ile Galatasaray'ın süper yıldızı Sneijder izledi. Üçüncü sırada yine bir Galatasaraylı futbolcu var: Bruma (11 milyon Euro). 
Geride kalan 2014-2015 sezonunda ise Dört Büyükler'in ödediği bonservis ve bir yıllık garanti ücretlerin toplamı 106 milyon Euro oldu. Trabzonspor, 26 oyuncuyla ligin en çok transfer yapan kulübü olurken, toplam 33 milyon 700 bin Euro civarında bir bonservis bedeli ödediler. Bu rakam yıllık garanti ücretlerle birlikte 52 milyon 750 bin Euro'ya çıktı. 
Beşiktaş ise 8 transfere 16 milyon 450 bin Euro öderken, futbolcu ücretleriyle birlikte rakam 26 milyon 100 bin Euro'yu geçti. Sezonu çifte kupayla tamamlayan Galatasaray, transfere 13 milyon 600 bini bonservislere olmak üzere yıllık ücretler ile birlikte 24 milyon Euro civarında bir para harcadı.  