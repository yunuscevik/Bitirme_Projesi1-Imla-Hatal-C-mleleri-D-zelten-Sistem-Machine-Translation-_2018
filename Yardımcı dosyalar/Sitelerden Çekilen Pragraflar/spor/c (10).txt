 
							
							
												
						 Geçtiğimiz günlerde Katar'ın Lekhwiya kulübüyle sözleşmesini uzatmayarak, bu ülkeden ayrılan Laudrup, Danimarka basınına açıklama yaptı.  Barcelona'nın dünyanın en büyük kulüplerinden biri olduğunu dile getiren Laudrup, Başkan adayı Mayo'dan sportif direktörlük için teklif geldiğinde hiç tereddüt etmeden kabul ettiğini söyledi. Laudrup, "Daha önce defalarca ömür boyu teknik direktör olarak devam etmeyeceğimi söylemiştim ve şu anki durumum olası bir sportif direktörlük görevini işaret ediyor. Bu inanılmaz, heyecan verici. Ancak öncelikle yapılması gereken bir başkanlık seçimi var. Bazen hiç hesap etmediğiniz imkanlar ortaya çıkıyor" diye konuştu.  Efsane futbolcu Laudrup, 1989-1994 yıllarında Katalan ekibinin formasını 167 kez giymişti.  Barcelona'da başkanlık seçimi, 18 Temmuz'da yapılacak. Adaylar arasında Jordi Mayo'da bulunuyor.  							
						
							
						
						
							