

  
    
      
       
     
	Fransa basını, 22 yaşındaki golcü oyuncuya Fransa’dan Nantes, Türkiye ’den ise Beşiktaş  ile Trabzonspor ’un talip olduğunu yazdı. 
	 
	Haberde, geçtiğimiz sezonu Romanya  ekiplerinden Universitatea Cluj takımında geçiren Mengolo’nun, maaşının ödenmediği gerekçesiyle kulübü ile olan sözleşmesi gereği serbest kaldığı belirtildi ve daha büyük bir kulübe transfer  olma isteğine yer verildi. 
	 
	Foot Mercato’da Kamerunlu oyuncunun menajeri Djibril Mandefu’nun açıklamaları da yer alırken Mandefu, “Türkiye’den Beşiktaş ve Trabzonspor benimle temasa geçti. Çok ilgileniyorlar. Biz en iyi kararı vereceğiz” ifadelerini kullandı. 
	 
	22 yaşındaki oyuncu  geçtiğimiz sezon Cluj formasıyla ligde 28 maçta 4 gol  attı. 
	 
	 Haber1903   
  
 
