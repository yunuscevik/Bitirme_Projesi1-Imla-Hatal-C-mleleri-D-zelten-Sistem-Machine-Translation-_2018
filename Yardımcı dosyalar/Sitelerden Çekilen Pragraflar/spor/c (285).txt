
	Türkiye Basketbol Ligi (TBL) Play-off final serisinde Anadolu Efes’i 4-1 geçerek 2014-2015 sezonunun şampiyonu olan İzmir ekibi Pınar Karşıyaka, sevincini İstanbul’da da yaşıyor. Geçtiğimiz günlerde İstanbul Valiliği’ne Boğaziçi Köprüsü’ne Karşıyaka bayrağı asmak için başvuru yapan İzmir ekibinin bu talebi olumlu yanıt almıştı. 

	 100 METREKARELİK BAYRAK  
	Yaklaşık 100 metrekarelik dev Karşıyaka bayrağı bugün saat 16.00 sıralarında Karşıyaka Belediye Başkanı Hüseyin Mutlu Akpınar’ın da katılımıyla Boğaziçi Köprüsü’nden dalgalandırıldı. Bayrak asımını izleyen bir grup Karşıyakalı taraftar, büyük coşku yaşadı. Taraftarlar, bayraklarının köprüde dalgalanmasının gurur verici olduğunu ve şampiyon oldukları için çok mutlu olduklarını dile getirdiler.  

	 MURAT HOROZ - TUGAY SADAY  
	  
