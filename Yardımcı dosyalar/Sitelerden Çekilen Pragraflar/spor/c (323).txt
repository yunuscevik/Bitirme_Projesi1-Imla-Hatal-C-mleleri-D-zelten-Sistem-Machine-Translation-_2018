
	Sarı-kırmızılı kulübün Kamuyu Aydınlatma Platformu'na (KAP) konuyla ilgili yaptığı açıklamada, "Profesyonel futbolcumuz Sabri Sarıoğlu ile şirketimiz arasında 1+1 sezon (son sene opsiyonlu) için sözleşme yenilenmesi konusunda mutabakata varılmıştır (opsiyon şartı futbolcunun 2015-2016 sezonunda 15 resmi müsabakada ilk 11'de oynaması veya 20 resmi müsabakada fiilen oynaması halinde geçerlilik kazanacaktır). Buna göre 2015-2016 ve 2016-2017 sezonlarında (eğer uzatılırsa) futbolcuya her bir sezon için net 4 milyon 800 bin TL sabit transfer ücreti ve net 45 bin TL maç başı ücreti ödenecektir. Ayrıca futbolcunun ilgili sezonlarda 15 resmi müsabakada fiilen oynaması halinde, futbolcuya net 300 bin TL prim ödenir. 30 resmi müsabakada fiilen oynaması durumunda ise futbolcuya net 300 bin TL ekstra prim ödenir" denildi. 
