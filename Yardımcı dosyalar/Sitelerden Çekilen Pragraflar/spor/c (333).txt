
	Dijital inovasyon sayesinde taraftarlar, futbol ikonunun kitabını beraber yazıyorlar. Gerçek taraftarlar için yeni bir dijital platform olan eFanswer.com, taraftarlara, soracakları sorularla idolleri hakkında bir kitap yazılmasına iştirak etmesine olanak sağlayacak. 

	eFanswer platformunda taraftarlar Sneijder’e soru (FASK) sorabilecek ve Sneijder de bu sorulara seriler halinde cevap verecek. Bir çoğunluğu, Sneijder’in en ilginç bulduklarından oluşacak soruların tamamı eFanswer web sitesi vasıtası ile cevaplanmayacakken, bu sorular Sneijder hakkında bir kitabın temelini oluşturacak. 

	eFanswer, taraftarları ile iletişim kurmayı seven ünlülerin, profesyonel ve özel hayatları hakkındaki taraftar sorularına cevap vermek için tercih ettikleri bir metot olan ve diğer sosyal medya platformlarında uygulanması zor olabilen Soru-Cevap konseptini kolaylaştıracak. Böylelikle ünlüler diyalogun kontrolünü ellerinde tutabilecek. 

	 SPOR, MÜZİK, FİLM VE MODA  
	Wesley Sneijder ile başladıktan sonra diğer ünlüler de hayranları ile eFanswer platformundan diyalog kurmaya başlayacak. İtalyan girişimci Mattia Baldassarre’nin eseri olan eFanswer, spor, müzik, moda ve film dünyasından gelen farklı ünlülerle hayranlarının iletişime geçmeleri için yeni bir fırsat sunacak. 
	Ünlüler için kendi hayranları ile doğrudan iletişim kurabilmenin ideal bir yolu olan eFanswer, bugüne kadar birçok farklı sosyal medya kanalını kullanmış ancak bu kanallar üzerinde çok az hakimiyet ve kontrole sahip olmuş ünlülere tamamen ‘kontrol’ verecek ve sponsorlar ile sözleşmeleri tamamlamak veya yeni sponsorlar ile ticari sözleşmeleri yapmayı daha da kolaylaştıracak. 

	eFanswer platformunda her hayranın sahip olacağı soru sayısında ise sınır bulunacak. Ancak hayranlar, beğenerek, paylaşarak ve bağlantı kurarak puan kazanıp yeni soru sorabilecek. Her bir ünlünün kendi yerinin olduğu eFanswer platformunda hayranlar, sadece kendi sorularını sormakla sınırlı kalmayacak, ayrıca başka hangi soruların sorulup, cevaplandıklarını da görebilecek. Bunun yanı sıra eFanswer platformunda söz konusu ‘ünlü’ hakkında diğer sosyal medya platformlarındaki haber ve mesajların da görüntülenebildiği bir pano bulunuyor. eFanswer’da hayranlar ayrıca özgün içerikleri okuyabilecek, dinleyebilecek ve görebilecek. Bunun yanı sıra hayranlar ünlü kişi tarafından sunulan hediyeleri de kazanma fırsatına sahip olacak.  
