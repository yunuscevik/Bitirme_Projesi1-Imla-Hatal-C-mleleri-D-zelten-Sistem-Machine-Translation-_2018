 
							
							
												
						 Şinhua ajansının haberine göre, kariyerinde 2 grand slam (2011 Fransa  Açık, 2014 Avustralya Açık) şampiyonluğu bulunan ve geçen yılın eylül ayında tenisi bıraktığını duyuran 33 yaşındaki Li Na, bir kız çocuğu dünyaya getirdi. Li, Çin'in Twitter 'ı olarak bilinen sosyal paylaşım sitesi Weibo'daki hesabından, Alisa ismini verdiği bebeğin ayak izinin fotoğrafını paylaştı.    Li'nin hayranları, dünyaca ünlü İspanyol tenisçi Rafael Nadal 'ın yaş gününde dünyaya gelmesi ve Li'nin 4 Haziran'da 2011'de Fransa Açık'ta şampiyon olması nedeniyle sosyal paylaşım sitelerinde "Alisa'nın tenis için doğduğu" esprisini yaptı. Weibo üzerinden Li'ye sevenleri tarafından binlerce tebrik mesajı atıldı ancak bazıları da Çinli bebeğe neden İngilizce isim konulduğunu sordu.  Geçen yıl Avusturalya Açık'ta da şampiyon olan ve kariyerinde dünya sıralamasında 2 numaraya kadar yükselen Li, 2014 Wimbledon'da dizinden geçirdiği sakatlığın ardından ameliyat olmuştu. Li, geri dönmek için çaba sarf ettiğini ancak spordan uzaklaşmanın kendisi ve ailesi için doğru karar olduğunu düşündüğünü açıklamıştı.  							
						
							
						
						
							