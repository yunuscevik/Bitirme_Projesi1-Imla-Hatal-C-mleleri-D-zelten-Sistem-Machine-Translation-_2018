MADRİD - 
                Başkan 
               adaylığını resmen basına açıklayan Joan Laporta, eski futbolcu Eric Abidal'ı futbol şube sorumlusu olarak yönetici adayı gösterdi. 2007-2013 yılları arasında Barcelona'da forma giyen, yakalandığı kanser hastalığını yendikten sonra Monaco ve Olympiakos takımlarında da birer sezon forma giydikten sonra profesyonel futbol hayatını sonlandıran 35 yaşındaki Abidal, futbolcu olarak kendisini Barcelona kulübüne getiren dönemin kulüp başkanı Laporta'nın seçim listesinde yer aldı. 
Abidal, Laporta ile birlikte yaptıkları basın tanıtımda "Laporta'nın yanında olmak benim için gurur verici. Çok heyecanlıyım. Bu sorumluluğu yerine getirecek kapasiteye sahip olduğumu düşünüyorum" dedi. "Yeni Messiler, İniestalar, Xaviler bulmak istiyoruz" diyen Abidal, Barcelona kulüp üyelerinin Laporta'nın projesine güvenmelerini istedi. 
Laporta'nın seçime girmesiyle Katalan ekibinde başkan adayı sayısı 5'e çıktı. Mevcut başkan Josep Maria Bartomeu ile Laporta arasında geçmesi beklenen seçimde, ayrıca kulüp yönetiminde yer almış Toni Freixa, Agusti Benedito ve Jordi Farre de yarışacak.    LAPORTA'DAN SPONSORLUK ELEŞTİRİSİ  
Joan Laporta, Barcelona'nın Katar ile yürürlükte olan ana sponsorluk anlaşmasını eleştirdi. Laporta, eleştirilerinde, "Biz UNICEF'iz, onlar Katar. Fikirleri konusunda bağdaşmadığımız bir 
                ülke 
               ile Barça'yı ilişkilendirmek iyi değil. Dünyada her şeyi satın alma üzerine kurulu bir mevcudiyetleri var. 
                Para 
               sahibi olmak önemli ama dünyada her şey para değil. Katar ile neden ilişki içinde olduklarını bana açıklamalarını istiyorum" ifadelerini kullandı. 
Başkan adayı Laporta, seçilmesi halinde Luis Enrique'nin teknik direktör olarak kalmaya devam edeceğini, kulübün 
                ünlü 
               altyapı okulu "La Masia"ya olan yatırımları ise artıracağını dile getirdi. (AA)  