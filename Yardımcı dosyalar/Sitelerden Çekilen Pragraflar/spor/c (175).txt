

  
    
      
       
     
	Karşıyaka Belediye Başkanı Hüseyin Mutlu Akpınar, yazılı açıklamasında, yarın İstanbul 'da Anadolu  Efes  ile oynanacak maçta galip gelmesi durumunda, Pınar Karşıyaka 'nın 28 yıl aradan sonra şampiyon olacağını hatırlattı.  

	Şampiyonluğun, başta Karşıyaka ve İzmir  olmak üzere, farklı kentlerde de kutlanacağını belirten Akpınar, şunları kaydetti: 

	"Şampiyonluğa yakın olan ve daha çok isteyen taraf biziz. Bunun için kent olarak kenetlendik ve saatleri sayıyoruz. İstanbul'daki maçı da kazanarak, İzmir'e, Karşıyaka'ya şampiyon döneceğimize olan inancımız tam. Sonuç ne olursa  olsun, başarımızı, Boğaziçi Köprüsü  üzerinden tüm Türkiye'ye  bir kez daha göstereceğiz."  

	Akpınar, 100'e 70 metre uzunluğunda hazırlanan Karşıyaka bayrağının Boğaziçi Köprüsü'ne asılması için resmi olarak İstanbul Valiliği 'ne talep yazısını ilettiklerini bildirdi.  

	Anadolu Efes ile Pınar Karşıyaka'nın karşılaştığı serinin 5. maçı, yarın İstanbul'da yapılacak. Seride 3-1 önde olan Pınar Karşıyaka, kazanması durumunda şampiyonluğunu ilan edecek. 

	 AA  
  
 
