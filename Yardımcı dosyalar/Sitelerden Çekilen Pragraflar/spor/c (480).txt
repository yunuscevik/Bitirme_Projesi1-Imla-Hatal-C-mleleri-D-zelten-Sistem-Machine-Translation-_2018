Kulüpler yeni sezona yönelik hazırlıklarını sürdürürken, FIBA'nın 9 Türk kulübüne transfer yasağı getirdiği ortaya çıktı. Alacaklarını tahsil edemeyen oyuncular ve menajerler FIBA'ya başvurdukları taktirde borçlu kulüplere transfer yasağı koydurabiliyor. Söz konusu cezalar borçlar ödenene kadar kalkmıyor. 
 PINAR KARŞIYAKA DA CEZALI  
FIBA'nın transfer yasağı koyduğu Türk kulüpleri şöyle: 
                    Galatasaray 
                  , 
                    Beşiktaş 
                  , Pınar Karşıyaka ve faaliyetlerine devam etmeyen Selçuk Üniversitesi, Aliağa Petkim, Samsun Basketbol (
                kadın 
              ), Bornova Belediyesi, Antalya Büyükşehir Belediyesi, Tarsus Belediyespor (kadın). 
 YASAKTAN EN ÇOK ETKİLENECEK KULÜP GALATASARAY  
Şu an itibariyle transfer yasağından en çok etkilenecek kulüp Galatasaray olarak görünüyor. Zira sarı-kırmızılı takımda sözleşmesi devam eden sadece 2 oyuncu (Sinan Güler ve Ege Arar) var. Dolayısıyla Galatasaray'ın yeni sezonda lige katılabilmesi için transfer yapması gerekiyor. Ancak bunun için de yasağın kalkması şart. Eğer bu yapılmazsa sarı-kırmızılılar yeni transferlerine 
                Türkiye 
               Basketbol Federasyonu'ndan (TBF) lisans çıkartamayacak.  