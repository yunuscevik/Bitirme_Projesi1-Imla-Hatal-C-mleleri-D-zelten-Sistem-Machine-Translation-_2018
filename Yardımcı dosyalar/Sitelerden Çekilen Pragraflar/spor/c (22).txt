 
							
							
												
						 Yunanistan 'ın köklü kulübü Olympiakos'ta kriz yaşanıyor...  Kulüp başkanı Vangelis Marinakis'in futboldan men edildiği dile getirildi. Ülke futbolunda gasp, rüşvet, dolandırıcılık ve kara para aklamaya yardım ve yataklık yapmakla suçlanan Marinakis, dün 7 saat boyunca savcılıkta ifade verdi.  Savcılığa yakın kaynakların aktardığı bilgilere göre, Marinakis bütün futbol  organizasyonlarından men edildi.   200 BİN EURO KEFALETLE SERBEST BIRAKILDI  Olympiakos Başkanı'nın 200 bin Euro kefaletle serbest bırakıldığı ve böylelikle cezaevine girmekten kurtulduğu belirtildi. Ayrıca başkan Marinakis'in 15 günde bir emniyet birimlerine giderek imza vermek zorunda olduğu kaydedildi.   BAŞKANLIĞI VE HİSSELERİ BIRAKMASI GEREKİYOR  Alınan bu kararın ardından Vangelis Marinakis'in en kısa zamanda Olympiakos başkanlığından istifa etmesi ve kulüp hisselerini devretmesi gerekiyor.   KULÜBÜN HİSSELERİNİ 2010'DA SATIN ALMIŞTI  Vangelis Marinakis, 2010 yılında Olympiakos'un hisselerini Socratis Kokkalis'ten satın almıştı. Hızla futboldaki etkinliğin artıran Marinakis, son 5 yılda sürekli olarak şike ve rüşvet davalarıyla anılmıştı. (Milliyet) 							
						
							
						
						
							