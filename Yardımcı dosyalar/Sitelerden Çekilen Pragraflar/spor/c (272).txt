
	İspanya Birinci Futbol Ligi (La Liga) ekiplerinden Real Madrid’in 32 yaşındaki Portekizli defans oyuncusu Pepe, İngiliz ekiplerinin radarına girdi. İngiliz The Sunday People'da yer alan haberde, Premier Lig’in iki güçlü ekibi Chelsea ve Manchester City’nin tecrübeli oyuncu ile ilgilendiği belirtildi. Pepe için menajerler aracılığıyla İspanyol kulübüne teklif götürdüğü iddia edilen Chelsea ve City’nin transferde ısrarcı oldukları kaydedildi. 

	 MADRID’DE 9 KUPA KALDIRDI  

	2007-2008 sezonundan bu yana Madrid ekibinde forma giyen Pepe, çıktığı 283 maçta 11 gol kaydetti. Eflatun-beyazlı ekipte, 9 kez kupa sevinci yaşayan deneyimli stoper, geçtiğimiz sezon 4 kulvar da 35 karşılaşmada görev almıştı.  

	MESUT ALAN 
