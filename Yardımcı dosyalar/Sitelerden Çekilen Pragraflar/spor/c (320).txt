
	Yeni sezonda PTT 1. Lig’de mücadele edecek olan Göztepe, iddialı bir kadro kurmak için transferlerini sürdürüyor. Daha önce Süper Lig ekiplerinden Torku Konyaspor’da forma giyen Benjamin Fuchs’u kadrosuna katan sarı-kırmızılılar, bu kez de ezeli rakipleri Karşıyaka’nın da transfer listesinde olan Gosso’ya imza attırdı. Göz-Göz’le 2 yıllık sözleşme imzalayan Fildişi Sahilli futbolcu sırasıyla Monaco, Orduspor, Mersin İdmanyurdu ve Gençlerbirliği formalarını giydi. 2011 yılından beri Türkiye'de futbol oynayan Gosso, Spor Toto Süper Lig’de 88 maçta forma giydi.  

	 ALİ GÖZETEN  
	  
