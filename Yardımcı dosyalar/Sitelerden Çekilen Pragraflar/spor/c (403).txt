
                    ANKARA 
                   - 
                    Spor 
                   camiası, farklı kategorilerdeki yarışlar sırasında sakatlanan 2 sporcunun ölüm haberi ile yasa boğuldu. 
Avustralya'da Queensland Kupası'nda Sunshine Coast Falcons ile Norths Devils takımları karşılaştı. Falconslu oyuncu James Ackerman, mücadele sırasında maruz kaldığı müdahalenin ardından kafasından ağır yaralandı. İlk müdahalenin sahada yapılmasının ardından hastaneye kaldırılan 25 yaşındaki rugbici, tüm müdahalelere rağmen kurtarılamadı. 

                Fransa 
              'nın Chartres kentinde düzenlenen arabalı at yarışında ise 25 yaşındaki 
                kadın 
               jokey Christelle Zimmer, boynunun üzerine düştü. Kazanın ardından kalp krizi geçiren Fransız sporcuya ilk müdahale hipodromda yapılırken, daha sonra da helikopterle hastaneye sevk edildi. Yapılan kontrollerde beyin kanaması da geçirdiği anlaşılan Zimmer, yaşamını yitirdi. (AA)  