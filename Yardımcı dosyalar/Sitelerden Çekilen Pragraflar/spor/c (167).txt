

  
    
      
       
     
	Sabri Sarıoğlu'nun Galatasaray'da  kalıp kalmayacağı sorusu yanıt buldu. 30 yaşındaki futbolcu , Sarı-Kırmızılı takımla olan sözleşmesini yeniledi ve 1+1 yıllık anlaşma  sağladı. 
	 
	Sabri'nin sözleşmesi, 30 Haziran  2015 tarihinde sona eriyordu.  Galatasaray'ın şampiyon teknik direktörü Hamza Hamzaoğlu, ligin bitimiyle beraber verdiği bir röportajda Sabri Sarıoğlu ile devam edeceklerini belirtmişti. 
	 
	Hamza Hoca, "Sabri'nin sözleşmesi bitti ama biz kendisi ile devam etmek istiyoruz. Ben Sabri'den çok memnunum. Yönetime bu konuda görüşümü bildireceğim inşallah sözleşme  yapıp devam ederiz." demişti. 
	 
	  
	İşte Sabri'nin alacağı ücret  
	 
	Sarı-Kırmızılı yönetim, geçtiğimiz sezon 1.2 milyon Dolar  kazanan Sabri Sarıoğlu'na jest yaptı. 
	 
	KAP'a yapılan açıklamada, "Profesyonel futbolcumuz Sabri Sarıoğlu ile Şirketimiz arasında 1+1 sezon (son sene opsiyonlu) için sözleşme yenilenmesi konusunda mutabakata varılmıştır (opsiyon şartı futbolcunun 2015-2016  sezonunda 15 resmi müsabakada ilk 11 'de oynaması veya 20 resmi müsabakada fiilen oynaması halinde geçerlilik kazanacaktır). Buna göre 2015-2016 ve 2016-2017 sezonlarında (eğer uzatılırsa) futbolcuya her bir sezon için net 4.800.000 TL sabit transfer  ücreti ve net 45.000 TL maç  başı ücreti ödenecektir. Ayrıca futbolcunun ilgili sezonlarda 15 resmi müsabakada fiilen oynaması halinde, futbolcuya net 300.000 TL prim ödenir. 30 resmi müsabakada fiilen oynaması durumunda ise futbolcuya net 300.000 TL ekstra prim ödenir" denildi. 
	 
	 Metin Karabaş- FANATİK  
  
 
