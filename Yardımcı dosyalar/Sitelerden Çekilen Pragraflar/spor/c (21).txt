 
							
							
												
						 TFF seçim mevzuatındaki maddeleri eleştiren Yarsuvat, "Böyle demokrasi olmaz, seçim olmaz" dedi. Galatasaray 'ın kendisini desteklemesine de değinen Yarsuvat, "Beni desteklemeleri bayağı cesaret işi" diye konuştu.  Başkan aday adaylığına ne zaman karar verdiniz sorusuna Yarsuvat, "Talihsiz bir konuşma duydum. Bu medyada yer aldı, '14 tane kulüp imza attı, bu işler tamam' diye. Beni de biraz tanıdınız, ben deli fişek birisiyim. Böyle demokrasi olmaz, böyle seçim olmaz. O zaman arkadaşlarımla biraraya geldik, yeni bir hareket, bir çıkış yapalım dedik ve hemen bunu kararlaştırdık. Neler yapabileceğimize dair bir deklarasyon yayınladık ve maceramız başladı" yanıtını verdi.     HEDEFLERİ...  Hedeflerinin sorulması üzerine ise Duygun Yarsuvat, "Yapacağım işleri önceden söylemem. Niye söylemem, bu benim talebeliğimden beri kabul ettiğim bir ilkedir. Şunları yapacağım derseniz, bunların hepsini teker teker sayarsanız, sonunda iki tanesini yapamazsınız, 'bak bunu yapamadın' derler. Bizim yapacağımız şey global olarak şu; biz futbol  düzenlemesine demokratik bir durum getireceğiz. Bizim iki esas hedefimiz var: bir sporcular, futbolcular, spor  adamları, hedef kitlemiz onlar. Onların iyiliği için kurulduk, ikinci hedef kitlemiz taraftardır. Onları üzmemek ve onları kazanmak uğruna çalışmalar yapmak. Üçüncüsü de Türkiye'nin futbol seviyesini yükseltmek. Futbol seviyesi nasıl yükseltilebilir? Herkese objektif davranmakla, belli mesafelerde bulunmakla ve alt yapıyı güçlendirmekle" ifadelerini kulalndı.      TFF BAŞKAN ADAYLARININ SAYISI 7'YE YÜKSELDİ          "G.SARAY'IN BENİ DESTEKLEMESİ CESARET İŞİ"  Galaasaray'ın kendisini destekleyen bir duyuru yaptığının hatırlatılması üzerine Duygun Yarsuvat, "Galatasaray'dan başka ne bekleyeceğim ki! Gayet normal. Bir Galatasaraylı olarak beni desteklemişler. Teşekkür ederim. Bu da bayağı cesaret işi. Çünkü içine girdiğimde öğrendim ki; desteklemeyenler ödüllendiriliyormuş, destekleyenler ise cezalandırılıyormuş" diyerek göndermede bulundu.     ULUSOY İLE İŞBİRLİĞİ YAPACAK MI?  Haluk Ulusoy'un adaylardan biri olduğunun vurgulanması ve kendisiyle bir birleşme söz konusu olabilir mi? sorusuna Yarsuvat şu yanıtı verdi, "Haluk Ulusoy da bu yarışın içine girdi. Ancak statüde öyle bir hüküm koymuşlar ki çok garip ve bu bilinçli konulmuş. 2011 yılında konulmuş, oy verecek kişilerin 1/5'i imza vermek suretiyle aday gösterebilir. Buraya kadar güzel, ama diyor ki altındaki küçük bir cümle, bir adaya imza veren bir kişi başka adaya imza veremez. Şu anda 280 kişi bildiğimiz kadarıyla aşağı yukarı 60 kişi ediyor. TFF'de faaliyet gösteren bir kişi belli etkinliklerle imza toplayabilir. Yurtdışına giderseniz milli maça uçağın içinde imza toplayabilirsiniz. Kulüplere yardım etmek suretiyle imza toplayabilirsiniz. Benim ve Haluk Ulusoy gibi dışarıdan gelen insanlara imza verilmesi mümkün değil. 240 imzam var deniyor. 280 kişinin 5'te 1'i 60 kişi eder. Eğer o 240 imzayı almışsa geriye ne kalıyor. Onun hesabını siz yapın. Bu adaletsiz bir şey. Sadece adaletsiz değil, dernek kurma özgürlüğüne de anayasaya da karşı, bu adaletsizliğin mutlaka ortadan kalkması lazım. Şu anda itirazı federasyona mı yapacaksınız. Edemezsiniz, onun mutlaka genel kurul tarafından kaldırılması icap eder. Bu 2011 Temmuz ayında değiştirilmiş; çünkü tayin sistemi getirilmek istenmiş. Adam tayip ettik dememek için seçim yaptık deniyor. Bu tıpkı şeye benziyor, 6 tane rektör adayı seçersiniz, ondan sonra Yök bunu 3'e indirir, tek oy alanı dahi koyar. Sonra Cumhurbaşkanı bunların içinden birisini seçer. Tek oy alanı da seçebilir ki öyle de olabiliyor. Bu onun başka şekli, spor dünyasına da böyle konulmuş. Bunun mutlaka değiştirilmesi lazım. Bunu değiştirecek herhangi bir birlikteliğe evet derim. Bunu değiştirmek için her türlü yöntemi denerim. Bunu değiştirmenin yöntemlerinden biri de yargı yoludur. Yargıya başvurup bunun değiştirilmesini isteriz."    "YENİ YÖNETİM BİRAZ NEFES ALSIN"  Galatasaray'daki olayları da değerlendiren Duygun Yarsuvat, "benim Galatasaray için menfi bir yorumum olmaz. Benim Galatasaray'daki görevim bitti ama ben Galatasaraylıyım. Bunu benden kimse koparıp alamaz. Biraz da nefes alsınlar, yeni yönetime imkan tanıyın. Yeni yönetim nefes alacak. Bir takım faaliyetler de gösteriyorlar, onları desteklememiz lazım. Türk toplumunda eleştiri sadece yıkıcı eleştiri olarak kabul ediliyor, belli makamlarda oturanlarda nerede ne bulsam da onu eleştirsem düşüncesinde. Yeni yönetim gerekli kararları alıyor. Temmuz'da olağanüstü mali kurul yapacağız. Bırakalım biraz nefes alsınlar. Mayıs, şimdi Haziran'dayız. Daha bir ay olmadı. Ben kendi yatağıma bile bir ayda alışamam. Dursun Özbek ile zaman zaman konuşuyorum. Onunla konuşmamda kendine iyi bak, fazla para harcama diyorum" diye konuştu.    							
						
							
						
						
							