
	Milli Judocular, Avrupa oyunları’nda mücadele etmek için Bakü’ye umutlu gitti. Bakü’de yarışan olimpik dallar arasında yer alan judoda ise Rio 2016’ya bir yıl kala çekişme iyice arttı. Bu anlamda kıyasıya maçların izleneceği Avrupa Oyunları judo müsabakaları, organizasyonun son dört gününde yani 25-28 Haziran tarihleri arasında yapılacak. 
	Judonun normal yıllık takviminde Nisan ayında olan Avrupa Şampiyonası, 
	Avrupa Oyunları’nın düzenleniyor oluşu nedeniyle bu yıl iptal edildi ve Bakü 2015’in içine entegre edildi. Bu sebeble üst düzey bütün Avrupalı sporcuların ve Avrupa ülkelerin katılım göstereceği judo müsabakalarının büyük çekişmeye sahne olması bekleniyor. Bakü’de dereceye girecek sporcular hem 1. Avrupa Oyunları, hem de Judo Avrupa Şampiyonası’ndan unvan almış olacaklar. Maçların, gelecek yıl olimpiyata gidecek sporcuları belirleyen dünya sıralamasına yüksek puanlar vermesi de müsabakaların önemini iyice artırıyor. 

	Türkiye Judo Milli Takımı,  

	Türkiye, Azerbaycan’ın başkenti Bakü’de yapılacak oyunlarda judoda 12 sporcu ile madalya arayacak. Altı kadın ve altı erkek sporcu, dünya sıralamasındaki yeri Avrupa Şampiyonası’nda yarışmaya vize veren isimler. 
	Avrupa Oyunları için İstanbul’da toplanan Milli Takım kafilesini Bakü’ye gitmeden önce Judo Federasyonu Başkanı Fatih Uysal’ı ziyaret etti. Milli Takım antrenörleri ve sporcularla bir toplantı yapan Başkan Uysal, Türkiye’nin oyunlarda başarılı bir grafik çizdiğini ve 22 madalya kazanıp yedinci sırada olduğunu hatırlattı. Judo branşı olarak Bakü’de kazanılacak madalyalarla Türkiye’yi sıralamada daha yukarılara taşımak istediklerini belirten Uysal, “Judo müsabakaları, Avrupa Şampiyonası olarak yapılacak. Rekabet üst düzeyde olacak. Madalya alabilecek sporcularımız var. Uzun süredir hazırlanıyoruz. Umarım iyi derecelerle Türkiye’ye döneriz” diye konuştu. 

	 JUDO MİLLİ TAKIM KAFİLESİ   

	Murat Ak Başkan Vekili-Kafile Başkanı 
	Haldun Efemgil Kadın Takım Teknik Direktör 
	Ercan Çakıroğlu Kadın Takım Antrenör 
	Hüseyin Özkan Erkek Takım Teknik Direktör 
	Timur Bizsan Erkek Takım Antrenör 

	 KADIN TAKIMI   

	48 kg Dilara Lokmanhekim 
	48 kg Ebru Şahin 
	52 kg Ayşe Saadet Arca 
	70 kg Şükran Bakacak 
	+78 kg Belkıs Zehra Kaya 
	+78 kg Gülşah Kocatürk Özen 

	 ERKEK TAKIMI   

	60 kg Ahmet Şahin Kaba 
	66 kg Sinan Sandal 
	73 kg Hasan Vanlıoğlu 
	73 kg Bayram Ceylan 
	90 kg Batuhan Efemgil 
	+100 kg Burak Serbest  
