
	Sarı-kırmızılılar, başarılı orta saha oyuncusu Bilal Kısa'yla sözleşme imzaladığını borsaya bildirdi. Galatasaray Kulübü'nden Kamuyu Aydınlatma Platformu'na (KAP) transferle ilgili şu açıklama yapıldı: 

	"Profesyonel futbolcu Bilal Kısa ile 2015-2016,2016-2017 ve 2017-2018 sezonları için (son sezon opsiyonlu; futbolcunun 2016-2017 sezonunda fiilen 20 resmi maçta oynaması şartına bağlı) anlaşmaya varılmıştır. Buna göre oyuncuya her bir sezon için 2 milyon 407 bin 500 TL sabit transfer ücreti ve oyuncunun 11 kişilik kadroda oynadığı her resmi karşılaşma için 45 bin TL değişken transfer ücreti ödenecektir."  
