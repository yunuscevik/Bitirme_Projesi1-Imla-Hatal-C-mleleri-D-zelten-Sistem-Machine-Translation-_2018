 Ahmet Nur Çebi'nin açıklamaları şöyle:  
 "
                    BEŞİKTAŞ 
                  'IN FUTBOLU ŞENOL GÜNEŞ'E TESLİM EDİLMİŞTİR"  
"Biz ilk geldiğimiz dönemde futbolun olabildiğince profesyonelleşmesi ve kurumsallaşması konusunda çalışmalar yapıldı ve sonucu olarak da ilk defa Sportif Direktörlüğü adı altında bir süreç başlatıldı. Bu süreçten sonra benim Futbol Şubesi'ne gelmemden bu yana 1 yıl oldu. Sezon içerisinde yürüyen düzene müdale etmeme adına bu süreç, bu profesyonnellik kavramı arkadaşlarım ile beraber yerine getirilmeye çalışılmıştır. Bu sürecin bittiği dönemde değerli arkadaşlarımızla yapmış olduğumuz görüşmeler neticesinde profesyonelleşmenin daha da hızlanması gerektiğini, futboldan anlayan kişilerce yönetilmesine karar verilmiştir. Ben bu kararı Sayın Orman'a ilettim. Kendisi de 'ben de aynı fikirdeyim' dedi. Hocamız bu konuda hazır olduğunu dile getirdi ve kendisi ile anlaşma sağlanmıştır. Bu anlaşmadan sonra Beşiktaş'ın futbolu tamamen Şenol Güneş'e teslim edilmiştir. Bizler görevimizi elimizden geldiğince yaptık. Mete Vardar, Erdal Torunoğulları ve Berkan Gocay'a teşekkür ediyorum. Buradan gelmeye çalıştığım nokta şudur; Beşiktaş Jimnastik Kulübü Futbolu'nun artık profesyoneller tarafından idare edileceği ve mevcut görevdeki yönetici arkadaşların görevlerinin son bulduğunu kamuoyuna aktarıyorum. Beşiktaş'a hizmet etmek için omzunuzda rütbe olmasına gerek yok. Bizim asli görevimiz yöneticilik yapmaktır. Bu görevimize devam edeceğiz. Bu görevi kongreden sonra aldığımızı sizlerle paylaşmak istiyorum. Ben Beşiktaş Kulübü İKinci Başkanlığını yapıyorum. Ben her 
                zaman 
               Ümraniye'den, Akatlar'dan içeri gireceğim. Ben yapabildiğimce bu görevime devam edeceğim. Yapamadığımda sonlandırırım. Çok değerli bir hoca ile yola çıktık. Bu seçimi yaparken bana destek olanlara teşekkür ediyorum. Beşiktaş'ın bundan sonra daha iyi günlere gideceğini söylemek istiyorum. Şenol Güneş ile yaptığımız basın toplantısında bu ipuçlarını sizlere vermiştim. Camiamız için hayırlı, uğurlu olsun. Herkesin Şenol hocaya katkı vermesini rica ediyorum. Bu profesyonelleşme diğer branşlarda da gelecektir" 
 "ŞENOL HOCA, HESABI BİZE VERECEKTİR"  
"Şenol hoca, hesabı bize verecektir. Şenol Hoca, ihtiyaç duyduğu isimleri yönetim kurulu izni ile alabilir, değiştirebilir" 
 "BEN 'FUTBOL ŞUBESİNİ BIRAKABİLİRİM' DEMİŞTİM, İSTİFA DEĞİL"  
"Beşiktaş'ın siyasetini 
                başkan 
               idare eder. Başkan ne söylüyorsa odur. Alacakları karara saygı duyarız. Ben geldiğim günden bu yana futbol şubenin profesyonellere teslim edilmesini istiyordum. Başkan ve Önder Özen'in yoğun isteği ile göreve geldim. Ben futbol şubesini bırakabilirim demiştim. İstifa etmek değildi. Ben geldiğim günden bu yana bugünü tarif etmiştim" 
 "İSTEDİĞİM ZAMAN GİRER, İSTEDİĞİM ZAMAN ÇIKARIM"  
"Bugün bazı haberleri okudum. 'Orman duruma el koydu, Orman yöneticilere yasak koydu' gibi ifadeler hoş değil. Tesislerin, Akaretler'in kapısı bütün yöneticilerimize açıktır. Ben bu kapılardan istediğim zaman girer, istediğim zaman çıkarım. Bu konuda daha fazla itibar kaybettirici yazılar yazılmasını doğru bulmuyorum. Gazetelerin köşeleri dolsun diye yöneticilerin itibarini zedelemeyin. Yönetim Kurulu'nda gerilim olduğunu görmüyorum" 
 "KIRGINLIĞIM YOK"  
"Hiçbir şekilde kırgınlığım yoktur. Ben burada görev yaptım, görev yapmaya da devam edeceğim. Satır aralarından bunları alırsanız da çok kırılım" 
 TOSIC'İN İMZA TÖRENİ  
"Ben Futbol Şube Başkanı olmam sıfatı ile Tosic'in imza töreni yapılmayacağını yönetici arkadaşlarımıza tebliğ etmeme rağmen bunun yapılmasını doğru bulmadım. Bunun yapılmış olması tamamı ile iletişim eksikliği ile yapılmıştır. Beşiktaş benim egolarımı tatmin etmem gereken bir makam değildir" 
 "BU ORTAK BİR KARAR"  
"Mete Vardar'dan gördüğüm katkı ve emeği kendi öz kardeşimden görmedim. Buranın Kolej Takımı olmasında katkısı çok büyüktür. Dolayısıyla kimse buradan gönderilmemiştir. Bu ortak bir karardır. Bu kararı biz aldık." 
Ahmet Nur Çebi, son olarak "Beşiktaş'ın Güneşli günlere Vodafone Arena'da başlayacağını sizde biliyorsunuz" ifadelerini kullandı.  