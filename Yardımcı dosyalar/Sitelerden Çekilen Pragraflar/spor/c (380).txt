TRABZON - İbrahim Hacıosmanoğlu, Trabzonspor Dergisi'nin Haziran sayısındaki yazısında, geçen sezonu arzu ettikleri yerde tamamlayamadıklarını, hem 
                sezon 
               boyunca bitmeyen hakem hatalarının hem de üst üste gelen sakatlıkların kendilerini hedeflerinden uzaklaştıran en önemli etkenler olduğunu belirtti. 
Bazı oyuncularının ayağının kırıldığını, sezon boyunca yaşadıkları sakatlıkların istikrarlı sonuçlar almalarını engellediğini anlatan Hacıosmanoğlu, "Belki de en rahat şampiyon olacağımız sezonlardan biriydi. Böyle bir sezonda zirveden uzak kalmanın üzüntüsünü yaşadık" ifadelerini kullandı. 
Hacıosmanoğlu, geçmişe takılmadan Trabzonspor sevdalılarını mutlu etmek ve özlediği şampiyonluğu ortaya koymak amacıyla çalışmaları sürdüreceklerini belirterek, şunları kaydetti: "Bu doğrultuda sportif direktör olarak kendi alanında 
                Türkiye 
              'nin en iyilerinden Süleyman Hurma'yı göreve getirdik. Sayın Hurma'nın, tecrübesi ve bilgi birikimiyle gelecek sezonun planlamasında kulübümüze önemli katkılar sunacağına inanıyorum. Rakip takım taraftarlarının bile Türkiye'nin en kaliteli kadrolarından biri olarak gördüğü ekibimize yapacağımız doğru takviyelerle şampiyonluğun en güçlü adaylarından biri olmayı hedefliyoruz." 
Geçen ay 14, 16 ve 17 
                yaş 
               altı takımlarının kazandığı Türkiye şampiyonluklarının ve 1461 Trabzon'un yeniden PTT 1. Lig'e dönmesinin camiada büyük sevinç yaşattığını anlatan Hacıosmanoğlu, başarıda emeği geçen antrenör ve futbolcuları bir kez daha kutladığını, bu takımlarda oynayan gençlerin gelecekte Trabzonspor forması giymesi için ellerinden geleni yapacaklarını ifade etti. 
Hacıosmanoğlu, taraftar desteğinin önemli olduğunu vurgulayarak, "Taraftar desteği bir kulübün başarısının olmazsa olmaz şartlarından biridir. Kulübün başarısını isteyen taraftar da hiçbir 
                zaman 
               desteğini esirgememektedir. Trabzonspor, bugünlere taraftarı sayesinde gelmiştir, gelecekteki başarılarında en büyük pay sahibi yine taraftarı olacaktır" değerlendirmesinde bulundu. (AA)  