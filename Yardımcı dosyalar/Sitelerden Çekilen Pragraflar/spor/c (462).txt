
                    Spor 
                   Toto Süper Lig'de geçen sezon Mersin İdmanyurdu ile 
                    Fenerbahçe 
                   arasında oynanan maçta tribünlerde dağıtılan ve manşetinde Emre Belözoğlu'nun hedefte gösterildiği fotoğrafın yer aldığı yerel 
                    gazete 
                   Paskolik hakkında açılan soruşturmada, "kovuşturmaya yer olmadığı" kararı verildi. 
Paskolik Gazetesi editörlerinden Esat Durak, bugüne kadar yaptıkları haberlerin hiçbirinde sporda şiddeti içeren unsurlar olmadığını, kişileri hedef alan bir tarz da benimsemediklerini söyledi. 
Soruşturmanın, çıkan haberlerin ihbar gösterilerek zorunlu açıldığını savunan Durak, "Emre Belözoğlu'nu ya da bir başka sporcu kardeşimizi hedef almamız söz konusu değil. Geldiğimiz noktada Türk adaletinin bu konuya bakış açısını, verdiği karar nedeniyle basın özgürlüğüne uygun buluyoruz. Doğru bir karar verildi. Biz her 
                zaman 
               sporda barış ve kardeşliği savunduk" dedi. 
Spor Toto Süper Lig'in 32. haftasında Mersin Stadyumu'nda oynanan Mersin İdmanyurdu-Fenerbahçe karşılaşması öncesi dağıtılan yerel gazetenin manşetinde, Mersin İdmanyurdu oyuncusu Nakoulma'nın eli silahlı, Emre Belözoğlu'nun da hedefte gösterildiği fotoğrafa yer verilmişti.  