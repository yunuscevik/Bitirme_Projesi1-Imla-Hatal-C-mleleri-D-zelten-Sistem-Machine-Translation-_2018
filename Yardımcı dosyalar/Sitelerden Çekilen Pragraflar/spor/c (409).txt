ROMA - Fiorentina Kulübü'nden yapılan açıklamada, 44 yaşındaki teknik adamla maddi konularda anlaşmanın sağlandığı belirtilerek, takımı yeni sezondan itibaren Sousa'nın idare edeceği ifade edildi. Yeni teknik direktörün 
                akşam 
               saatlerinde basına tanıtılacağı bilgisi de verildi. 
Fiorentina taraftarları, Sousa'nın takımın başına getirilmesine çok sıcak bakmıyor. Sousa'nın futbolculuk kariyerinde, 1994-1996 yılları arasında Juventus'un formasını giymesi ve iki takım arasında tarihi çekişme bulunması nedeniyle, Artemio Franchi Stadı duvarlarına önceki günlerde Portekizli teknik adamın "Mor menekşeler"in başına geçmesini istemeyen ifadeler yazıldı. 
Serie A'yı geçen 
                sezon 
               4. sırada bitiren ve UEFA 
                Avrupa 
               Ligi'nde yarı finale kadar yükselen Fiorentina'da, 
                genç 
               teknik direktör Vincenzo Montella ile kulüp yönetimi arasındaki güven sorunu çözülemeyince, ay başında yeni teknik direktör arayışına girilmişti. (AA)  