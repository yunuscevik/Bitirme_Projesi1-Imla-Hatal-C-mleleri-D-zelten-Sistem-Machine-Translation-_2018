
	Sarı-kırmızılı kulüpten konuyla ilgili yapılan açıklamada, "Büyük Galatasaray taraftarı; çifte kupa ile taçlandırdığımız 2014 / 2015 sezonu için planladığımız ve stoklarımızda bulunan formalarımızın tamamına yakını, şimdiye kadar Türkiye’de hiçbir kulübe kısmet olmayacak şekilde sezon sonu itibari ile tükenmiştir. Bugün itibariyle maalesef GSStore’larda az sayıda, kısıtlı bedende 4 yıldızlı formalarımız bulunmaktadır. Takdir edersiniz ki dünyanın hiçbir yerinde sona eren bir sezonun formalarının yeniden üretilmesi söz konusu değildir. Bu nedenle tarafımıza ilettiğiniz taleplerinizi maalesef karşılama imkanımız yoktur. Şu an tüm hazırlıklarımız yeni sezon formalarımız için devam etmektedir. Kulübümüze verdiğiniz bu yoğun ve güçlü destekten dolayı sizlere müteşekkiriz" denildi.  
