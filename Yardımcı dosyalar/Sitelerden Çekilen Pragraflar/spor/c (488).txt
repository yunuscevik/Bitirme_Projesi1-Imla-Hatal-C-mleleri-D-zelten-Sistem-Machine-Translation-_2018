
                Türkiye 
               Futbol Federasyonu'nun (TFF) 25-26 haziran tarihlerinde gerçekleştireceği olağan genel kurulu öncesi başkan adayı olan Haluk Ulusoy'un, basın toplantısında gündeme getirdiği adaylık için gerekli olan 60 imzayla ilgili isyanının sırrı ortaya çıktı. 
Sporx.com'da yer alan habere göre; 297 delegenin oy kullanacağı seçimler öncesi Yıldırım Demirören dün 
                    Fenerbahçe 
                   ve Bursaspor'dan gelen noter tasdikli ıslak imzalarla imza sayısını 235'e çıkartıkten, Ulusoy'un ise 31 imzada kaldığı öğrenildi. Beklenen imzaları toplayamayan ve bu nedenle düzenlediği basın toplantısında göreve geldiği takdirde statüde yer alan gerekli 60 imzayı 20'lere çekeceği vaadinde bulunan Ulusoy'a, bir darbe de önemli destekçilerinden biri olan eski FIFA koraktlı hakem yorumcu Ahmet Çakar'dan geldi. Çakar, 
                sosyal 
               medya hesabı üzerinden "Ulusoy'un federasyon başkanlığı için vermiş olduğum imza dilekçemi gördüğüm lüzum üzerine geri çekiyorum" açıklaması yaparak, Haluk Ulusoy'dan desteğini çektiğini açıkladı. 
Olağan gerel kurulu sabahı saat 11.00'de divan kurulu başkanlığına teslim edilmesi gereken 60 ıslak imza için yoğun çaba harcayan Ulusoy, en önemli destekçilerinden biri olarak görünen Trabzonspor'un tavrı da keyifleri kaçırdı. Başkan İbrahim Hacıosmanoğlu'nun, katıldığı Kulüpler Birliği toplantısında Demirören'i desteklediklerini açıklayan 14 kulübe karşı "Bizim desteğimiz Ulusoy" açıklaması yapmayarak "çekimser" kalması Ulusoy cephesini kızdırdı. 
Ulusoy'un cephesinden bazı isimlerin 60 imzayı bulduklarını iddia etmesine karşılık, bazı isimlerin ise bunun aksine Ulusoy'un adaylıktan çekilme durumunn sözkonusu olduğunu belirtmeleri dikkati çekti. 
 YARSUVAT'IN EVRAKLARI EKSİK ÇIKTI  
Ulusoy gibi başkan adaylığına soyunan ancak yeterli imzaları bulamadıklarını itiraf eden 
                    Galatasaray 
                   Kulübü eski başkanı Duygun Yursuvat, adaylık dilekçesini TFF'ye verdi. Ancak Yursuvat'ın bazı evraklarının eksik olmasından dolayı saat 17.30'a kadar bu eksikleri gidermesi istendi. Demirören, Ulusoy ve Yarsuvat'ın dışında 4 isim daha başkan adaylığı için başvuruda bulundu.  