

  
    
      
       
     
	Sevilla Kulübü Sportif Direktörü Monchi yeni transferleri Kakuta'nın tanıtımında yaptığı açıklamada Ukranyalı yıldıza imza attırmaya çok yakın olduğunu söyledi. Konoplyanka için Beşiktaş 'ın kendilerinden daha fazla ücret teklif  ettiğini kabul eden Sevilla Kulübü Sportif Direktörü Monchi, "Türkler para , biz ise sportif başarı sunduk. Beşiktaş'a  giderse daha fazla para kazanacağı aşikar, ancak bizde bu futbolcuya La Liga 'nın kalitesini ve Şampiyonlar Ligi'nde  mücadele eden bir takımda oynamanın şansını tanıyacağız. Son karar futbolcunundur" dedi. 
	 
	Evgen Konoplyanka'yı sonsuza dek bekleyemeyecekleri uyarısı da yapan Monchi, "Karşımızda kaliteli bir futbolcu  var ve ilgimiz ortada. Kızıp gitmeye de gerek yok. Yavaş yavaş bu transferi sonlandıracağımıza inanıyorum" ifadesini kullandı. 
	 
	Dnipro ile sözleşmesi bu sezon sona eren ve serbest kalan 25 yaşındaki yıldız oyuncu , 42 maçta forma giymiş ve 8 gol  kaydetmişti. 
	  
	Mehmet ÇİFTÇİ /MADRİD, (DHA) 
	  
  
 
