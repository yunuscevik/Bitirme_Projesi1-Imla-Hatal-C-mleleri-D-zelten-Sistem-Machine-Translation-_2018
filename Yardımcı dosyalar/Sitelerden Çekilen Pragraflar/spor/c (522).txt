
                    ANKARA 
                   - Michael Lauber, düzenlediği basın toplantısında, yolsuzluk soruşturması kapsamında çok sayıda dosya incelendiğini ve Sepp Blatter'in ifadesine de başvurabileceklerini belirtti. 
Başsavcı Lauber, İsviçre'deki 53 bankadaki FIFA hesaplarında şüpheli bir hareketlilik yaşandığını ve bu durumun yetkililer tarafından incelendiğini vurguladı. 
Soruşturmanın uluslararası kollara sahip karmaşık bir yapısı olduğuna değinen Lauber, "Soruşturma devam ediyor ve 
                zaman 
               alacak. 
                    Dünya 
                   futbolu sabırlı olmak zorunda. Bu işlerin doğası gereği, 90 dakikadan fazla sürmesi gayet doğal" değerlendirmesinde bulundu. 

                ABD 
              'de açılan yolsuzluk davası kapsamında FIFA'nın üst düzey yöneticilerinin gözaltına alındığı 27 Mayıs'ta Zürih'te düzenlenen operasyonla, 2018 ve 2022 Dünya Kupası kapsamında "kara para aklandığı" gerekçesiyle açılan soruşturmanın gölgesinde 29 Mayıs'ta düzenlenen kongrede Sepp Blatter, 5. kez FIFA başkanlığına seçilmiş ve bu durum uluslararası kamuoyunda tepkiyle karşılanmıştı. Bu gelişmeler sonrasında da Blatter, seçildikten 4 gün sonra istifa edeceğini açıklamıştı. (AA)  