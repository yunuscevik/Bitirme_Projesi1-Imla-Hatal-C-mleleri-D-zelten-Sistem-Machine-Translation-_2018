 
							
							
												
						 Türkiyede ve dünyada ralli pistlerinde fırtına gibi esen milli sporcular Burcu Çetinkaya ve Çiçek Güney, 3 yıl aradan sonra Aveanın desteğiyle pistlere dönerek, Çanakkale Kahramanları için düzenlenen 2015 Türkiye Ralli Şampiyonası bayanlar kategorisinde ikinci kez bitiş çizgisini önde bitirerek birinci oldu. Burcu Çetinkaya ve Çiçek Güney ikilisi son olarak 2011 yılında Hitit Rallisi'nde yarışmış, son 15 yıl içinde ilk kez bir kadın ekip olarak genel klasmanda üçüncü olarak podyuma çıkma başarısını göstermişlerdi.  Burcu Çetinkaya ve Çiçek Güney, 2015 Türkiye Ralli Şampiyonasının ilk ayağı olan Ege Rallisinde bayanlarda birincilik ve Grup Nde erkekler arasında ikincilik başarılarının ardından, 100. Yıl Çanakkale Rallisinde de bayanlarda birincilik ve Grup N erkekler arasında dördüncü oldular.      En yakın rakiplerine 9 dakika fark attılar   16-17 Mayıs tarihleri arasında Eskişehir Otomobil Sporları Kulübü (ESOK) tarafından Çanakkale Zaferinin 100. Yılı dolayısıyla Çanakkalede yapılan yarışta, Avea ve Class sponsorluğunda yarışan Çetinkaya ve Güney ikilisi, Türkiyenin hali hazırda en az tecrübe edilmiş asfalt zeminli özel etaplarında, mıcırlı ve zor zeminde mücadele ettiler. En yakın bayan rakiplerinin 9 dakika 12 saniye önünde yarışı bitirerek birinci oldular. Çanakkale Rallisinde tüm yarışmacılar, 118 kilometresi özel etap olmak üzere toplam 422 kilometre uzunluğundaki zorlu piste yarıştılar. Burcu Çetinkaya, bayanlar birinciliğinde üst üste 2 galibiyet alarak 20 puanla lider durumda bulunuyor. Grup N erkeklerin arasındaki sıralamada da üçüncülüğü 4 saniye ile kaçıran Burcu ve Çiçek ikilisi, Grup N birincisiyle arasındaki 3 puan farka rağmen şampiyonada birincilik için mücadele etmeye geriye kalan 5 yarışta da devam edecek.   Çetinkaya ve Güney, Türkiyede ve dünyada 10 yılda 5 kez Türkiye Bayanlar birinciliği ve erkekler arasında Grup A ve Sınıf 3 birinciliklerinin yanı sıra, Kıtalararası Ralli Şampiyonası'nda puan alan ilk ve tek kadın ekip olma unvanını ellerinde tutuyorlar. İkili ayrıca, Eurosport özel ödülü ve Dünya Ralli Şampiyonası tarihinde kadınların bir yarışta elde ettiği en iyi üçüncü derece (Türkiye Rallisi 2010 Genel Klasman 12nciliği) gibi birçok başarıya da sahipler. 							
						
							
						
						
							