 
							
							
												
						 Transferde daha önce aynı takımdan Mehmet Eren ve Altınordu'dan Taha'ya imza attıran yeşil-kırmızılı ekip, 35 yaşındaki Brezilyalı santrfor Nobre için şartları zorlamaya hazır. Türkiye'de 12 yıldır forma giyen ve Türk vatandaşlığına geçerek Mert adını alan Nobre, Süper Lig'de Fenerbahçe  ve Beşiktaş , 1. Lig'de ise geçen sezon Kayseri'yle şampiyonluk yaşadı.  Kariyerinde 291 Süper Lig maçında 109, geçen sezon da 1. Lig'de 25 maçta 12 gol atan santrfor için Göztepe de nabız yokluyor.   Karşıyakalılar, geçen sezon Kayseri'de astronomik bir ücret alan Nobre'ye PTT 1. Lig standardının üzerinde ücret teklif etti. Kaf-Kaf'ın listesinde Nobre'nin takım arkadaşı Brezilyalı stoper Sereno Fonseca da var. İkili teklifi kabul ederse yeni haftada İzmir 'e gelerek imza atacak.  Kadrosu dağılan yeşil-kırmızılılar, 1 Temmuz'da başlayacak kamp dönemine kadar yeni transferlere imza attırmayı planlıyor.    							
						
							
						
						
							