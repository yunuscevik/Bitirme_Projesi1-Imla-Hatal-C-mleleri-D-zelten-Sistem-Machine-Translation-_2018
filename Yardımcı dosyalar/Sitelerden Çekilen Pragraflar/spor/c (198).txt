

  
    
      
       
     
	Son Avrupa  şampiyonasında 5. defa Avrupa’nın zirvesine çıkan Milli güreşçi Rıza Kayaalp 'e askerliği ile ilgili çürük raporu verileceği sözleri şampiyonu şoke etmişti. Ancak bugün Milli Savunma Bakanlığı 'ndan açıklama geldi., 

	 

	Bakanlıktan yapılan açıklamada, bazı basın yayın organlarında Kayaalp'e "çürük raporu verilebileceği" haberlerinin yer aldığı belirtildi. Açıklamada, Milli Güreşçi Rıza Kayaalp'in 3 Temmuz  2014'te Keçiören Askerlik  Şubesi Başkanlığında yoklamasının yapıldığı, vücut kitle endeksi nedeniyle Etimesgut  Asker Hastanesine sevk edildiği kaydedildi. Etimesgut Asker Hastanesinde aynı gün Kayaalp hakkında "askerliğe elverişli" kararının verildiği, ayrıca "çürük raporu"nun mevzuatta bulunmadığı ifade edilerek, şu bilgilere yer verildi: "Yükümlü halen Askerlik Kanunu 'nun 36'ncı maddesi kapsamında eğitim  gerekçeli erteli durumdadır. Ayrıca mevzuat gereği 'askerliğe elverişlidir' veya 'askerliğe elverişli değildir' ifadeleri kullanılmaktadır." 
  
 
