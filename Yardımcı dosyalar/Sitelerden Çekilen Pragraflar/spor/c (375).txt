KARABÜK - Hikmet Feridun Tankut, ziyarette yaptığı konuşmada, Kardemir Karabükspor'un köklü bir 
                kulüp 
               olduğunu ve yeniden 
                Süper Lig 
              'e çıkacaklarına inandığını söyledi. 
Ufak tefek yanlışlıklar yapıldığını bunların zamanla düzeleceğini ifade eden Tankut, "Safranbolu bizim her zaman medarı iftiharımız olmuştur. Sayın başkanımızın da son 6 yılda yaptığı birbirinden değerli hizmetler ortada. Kendisinin de koyu bir Karabükspor taraftarı olduğunu bilmekteyim. Bu nedenle kendilerinden destek almak için burada bulunuyorum. Kardemir Karabükspor'umuzu yeniden el birliğiyle Süper Lig'e çıkaracağız" diye konuştu. 
Aksoy ise ziyaretten duyduğu memnuniyeti dile getirerek, Tankut'a teşekkür etti. Her zaman Kardemir Karabükspor'un yanında olduklarını vurgulayan Aksoy, şöyle konuştu: "Feridun Tankut'a güvenimiz tam. Kesinlikle ümitliyiz. Takımımız yeniden Süper Lig'e yükselecektir. Bizler Safranbolu Belediyesi olarak özellikle kendi sahamızda olan her maça araç kaldırdık ve takımımıza destek vermeye giden her taraftarımıza forma hediye ettik. İnşallah hep birlikte tekrar takımımızı Süper Lig'e göndereceğiz." (AA)  