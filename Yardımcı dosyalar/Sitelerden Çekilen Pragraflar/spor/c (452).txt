
                    İSTANBUL 
                   - Maçın ardından düzenlenen basın toplantısında şampiyonlukla ilgili duygularını aktaran Ufuk Sarıca, "Takımıma helal olsun, bunu hak ettiler. Bütün senenin emeği var" dedi. 
İyi organize olup işe odaklanmaları halinde başarının geleceğini kaydeden Ufuk Sarıca, "Günden güne o inançla sahada organizasyonu büyütürseniz neler yapılabileceğini gösterdik. 28 sene sonra kupa olması gerçekten çok önemli. 
                Türkiye 
               ligini şampiyon tamamladık. Bu bir mucize. Banvit, 
                    Fenerbahçe 
                   Ülker ve Anadolu Efes'i yenerek şampiyon olmak gerçekten mucize" diye konuştu. 
Şampiyonluğun camiaya hayırlı olmasını dileyen Sarıca, "Bu daha güzel günlerin başlangıcı. Kendi adıma çok mutlu ve onurluyum" ifadelerini kullandı.    "
                AVRUPA 
               LİGİ'NE KATILACAĞIMIZI DÜŞÜNÜYORUM"  
Sarıca, elde ettikleri şampiyonluğun ardından Avrupa Ligi'nde yer almayı hak ettiklerini ve bunu beklediklerini dile getirdi. 
Takımda 3 sezonluk yapılanmayla bu noktalara geldiklerini anlatan Ufuk Sarıca, şunları söyledi: "En azından bir sezon daha takımdaki temel kurguyu korumak istiyoruz. Avrupa Ligi olursa ona göre takım kurmak zorundayız. Çalışmalarımız var. Gerekli bütçeyi de sağlayacağız. Avrupa Ligi ile ilgili 23 Haziran Salı günü görüşmeye gideceğiz. Zaten kazanılmış bir hak. Şampiyonluktan sonra Pınar Karşıyaka'nın Avrupa Ligi'nde oynayacağını düşünüyorum." (AA)  