
                    Fenerbahçe 
                   Ülker, 
                Türkiye 
               Basketbol Ligi (TBL) Final Serisi'nin en değerli oyuncusu seçilen Pınar Karşıyaka'nın yıldızı Bobby Dixon ile iki yıllık anlaşma sağladı. Dixon'ın, sarı-lacivertli kulüpten 2.4 milyon Dolar alacağı öğrenildi. 
NTV Spor'da yer alan habere göre; Karşıyaka'nın 28 sene sonra gelen şampiyonluğunda en önemli pay sahiplerinden biri olan Dixon; TBL'de 17.6 sayı, 3.8 ribaund, 4.5 asist, 1.9 top çalma ortalamalarıyla mücadele etmişti. Troy State'ten mezun olduktan sonra 
                Fransa 
              , Polonya ve İtalya liglerinde forma giyen Dixon, son üç sezondur Karşıyaka'da görev yapıyordu. 1983 doğumlu oyun kurucu, takımıyla Eurochallenge Finali oynamanın yanı sıra Türkiye Kupası, Cumhurbaşkanlığı Kupası ve Türkiye Ligi şampiyonluğu elde etmişti. 
Türk pasaportu almak için başvuruda bulunan Dixon'ın, evrak işlemlerinin tamamlanması sonrasında milli takımda forma giymesi bekleniyor. Bobby Dixon, efsanevi boksör Muhammed Ali'ye olan hayranlığı nedeniyle Türk pasaportunda Ali Muhammed ismini tercih etti. Kurallar gereği Fenerbahçe, doğumdan sonra Türk pasaportu almış bir oyuncuyu yerli statüsünde kaydedebiliyor. Bu yüzden Emir Preldziç ve Dixon'ın birlikte kadroda olmaları durumunda, bir oyuncu yabancı olarak kaydedilmek zorunda.    SIRADA SLOUKAS VAR  
Bobby Dixon ile anlaşan Fenerbahçe'nin bir diğer hedefi Kostas Sloukas. Olimpiakos'ta forma giyen Yunan oyuncu, Koç Giannis Sfairopoulos'la görüştü ve takımdaki rolünün artmasını talep etti. Antrenöründen olumlu yanıt alan 25 yaşındaki Sloukas'ın menajeri, takım sahibi Angelopoulos kardeşlerle son görüşmesini gerçekleştirdikten sonra kararını verecek.  