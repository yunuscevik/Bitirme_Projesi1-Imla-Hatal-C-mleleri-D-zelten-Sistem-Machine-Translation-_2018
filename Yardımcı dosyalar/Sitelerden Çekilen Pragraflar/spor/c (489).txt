Transfer çalışmalarını sürdüren 
                    Galatasaray 
                  'da teknik patron Hamza Hamzaoğlu, 
                    Fenerbahçe 
                   olan sözleşmesi sona eren Mert Günok ile ilgilendiklerini ilk kez açıkladı. 
 "DANY DÖNÜYOR, EGEMEN'E İHTİYACIMIZ YOK"  
Egemen Korkmaz'ın transfer gündemlerinde yer almadığını ifade eden Hamzaoğlu, "Fenerbahçe'den ayrılan Mert Günok ile ilgileniyoruz, ama şu anda stoper bölgesinde ihtiyacımız görünmüyor. Dany dönüyor, onu da görmemiz gerekiyor. Kendisini kampa da götüreceğiz. Nordin Amrabat konusunda ise kendisi gitmek isterse ve kulüpler anlaşırsa gidebilir" dedi. 
 "NIASSE İLE İLGİLENİYORUZ"  
Galatasaray'ın hücum bölgesinde yaptığı hamleler hakkında da bilgi veren Hamzaoğlu, Akhisar Belediyespor'da birlikte çalıştığı Senegalli futbolcu Oumar Niasse ile ilgilendiklerini söyledi. 
Lokomotiv 
                Moskova 
              'da forma giyen Niasse'nin transferi için çalışmaların sürdüğünü belirten Hamzaoğlu, şöyle devam etti: "Niasse gibi biri aramıza katılacak. Niasse de düşündüğümüz oyunculardan biri. Çabuk, süratli ve defansın arkasına koşuları olan bir futbolcu. Benim kullanabilececeğim bir oyuncu. Faydasının olabileceğini düşündüğüm bir oyuncu ama farklı bir özelliği sahip oyuncu da olabilir. Sadece Niasse değil diğer isimler de gündemimizde. Elimdeki oyuncular da çok kaliteli ve bu kadroyla da 
                Şampiyonlar Ligi 
              'nde başarılı olabileceğimizi düşünüyorum." (Sporx.com)  