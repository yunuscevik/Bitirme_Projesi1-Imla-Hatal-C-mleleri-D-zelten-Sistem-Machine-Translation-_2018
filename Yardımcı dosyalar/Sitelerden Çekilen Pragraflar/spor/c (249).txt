
	Trabzonspor Sportif Direktörü Süleyman Hurma, Kamerunlu oyuncu Stephane M’Bia ile her konuda anlaştıklarını belirterek, "Biz oyuncuyla her konuda anlaştık, imzasını da aldık. Yurt dışında bulunan teknik direktör Ersun Yanal’ın Türkiye’ye gelmesini bekliyoruz. Başkan ve hoca ile bir araya gelerek durum değerlendirmesi yaptıktan sonra durumumuza göre hareket edeceğiz."dedi 

	M’Bia transferinde çok şeylerin yazılıp, çizildiğini belirten Hurma, "Bu transferde çok şeyler yazılıp, çizildi ama bunların çoğu gerçeği yansıtmıyor. Yansıtanlar da yanlış yansıtıyor. Kulaktan dolma bilgilerle konuşmalar oluyor. Transferde tabi ki herkes bir şey ister sen verirsin, vermezsin. Trabzonspor olarak biz istediğimiz dakikada M’Bia için ’Trabzonspor’un oyuncusudur’ diyebiliriz. Dünya çapında bir oyuncuyu Trabzon’a getirdik. Bu transferi olumlu veya olumsuz sonuçlandırmak istiyoruz" ifadelerini kullandı. 
