
	2014-2015 sezonunda Türkiye Basketbol Liginde 28 yıl aradan sonra şampiyonluğa uzanan Pınar Karşıyaka Basketbol Takımının oyuncuları saat 03.30 sıralarında İzmir Adnan Menderes Havaalanı'na vardı. Saatlerce takımın gelmesini bekleyen yüzlerce taraftar, bir dakika olsun tezahüratı kesmedi. Renkli görüntülere sahne olan kutlamalarda davul-zurna eşliğinde halay çekildi oyunlar oynandı. Kendilerini karşılamaya gelen taraftarlarını üzmeyerek havaalanında kupa ile taraftar ile buluşan Pınar Karşıyaka, ardından Karşıyaka’nın yolunu tuttu. Sabah saatlerine kadar süren eğlencenin ardından taraftarlar olaysız bir şekilde dağıldı. 
	Öte yandan AK Parti İzmir Milletvekili Fatma Seniha Nükhet Hotar da Pınar Karşıyaka’yı havaalanında karşıladı. Hotar, şampiyonluk kupası ile hatıra fotoğrafı çektirmeyi de eksik etmedi. 

	ABDÜLAZİZ BAYDİLLİ   
