
	Dünya Serisi şampiyonluğu unvanına sahip olan üç sporcu da Kopenhag'a formlarının zirvesinde gelecek. Son şampiyon Gary Hunt, bu sezon yapılan üç yarıştan da galibiyetle ayrılmayı başardı ve 600 puanla sıralamanın en üst basamağında. İngiliz sporcuyu Kolombiyalı Orlando Duque takip ediyor. 420 puanla şampiyonada ikinci sırada yer alan Duque, bu sezon katıldığı tüm yarışlarda podyuma çıkmayı başardı. 2013'ün zirvesindeki Artem Silchenko'nun geçen yıl Kopenhag'da gerçekleştirdiği 183 puanlık atlayışı ise henüz geride bırakabilen kimse yok. 

	Danimarka'nın başkenti Kopenhag'daki Opera Binası'nın çatısına kurulacak 27 metrelik platform, Kopenhag Limanı'nın serin sularına doğru 3 saniye içerisinde 85 km/s hıza ulaşacak sporculara ev sahipliği yapacak. Red Bull Cliff Diving Dünya Serisi'nin bu sezonki dördüncü ayağı, 20 Haziran Cumartesi günü Türkiye saati ile 15.00'te gerçekleştirilecek. 
	  
