
	 Yeşil-beyazlı takım, geçtiğimiz sezon Fenerbahçe forması giyen milli kaleci Mert Günok’u 3 yıllığına kadrosuna kattı. Bu sabah saatlerinde özel bir hastaneye gelen Günok, sağlık kontrolünden geçti. İç hastalıkları, göz, kulak burun boğaz, ortopedi, genel cerrahi ve kardiyoloji bölümlerinde muayeneye giren Günok'a ardından akciğer ve efor testi yapıldı. Kontrolleri tamamlanan milli kalecinin herhangi bir sağlık sorununa rastlanmadı. 
	Bursaspor, Mert Günok ile bugün saat 15.00'da Özlüce Tesisleri'nde 3 yıllık sözleşme imzalayacak.  

	 AHMET FARUK ÇABUK 
	BURSA  
