
	125 kiloda ay-yıldızlı mayo giyen Dünya Şampiyonu milli güreşçi Taha Akgül, ilk tur maçında Azerbaycanlı sporcu Magomedov’u 5-2 mağlup ederek çeyrek finale adını yazdırdı. Polonyalı rakibi Baran’ı 5-0 önde iken tuşlayarak yarı finale yükselen Akgül, Slovak güreşçi Gagloev karşısında 6-0 öndeyken rakibini sadece 1 dakika 2 saniyede tuşla yenerek final biletini kaptı. Dünya Şampiyonu milli güreşçi Taha Akgül, akşam seansında Belaruslu Aleksei Shemarov ile altın madalya için mücadele edecek. 

	61 kiloda mindere çıkan milli güreşçi Münir Recep Aktaş, Belaruslu rakibi Maksimau’yu 7-3 mağlup ederek çeyrek finale adını yazdırdı. Daha sonra Rus güreşçi Aleksandr Bogomoev’e mağlup olan Aktaş, Azerbaycanlı sporcu Haji Aliyev karşısında bronz madalya mücadelesi verecek. 

	70 kiloda mücadele eden dünya ikincisi Yakup Gör, ilk tur maçında Slovak rakibi Olle’yi 10-0’lık skorla ve teknik üstünlükle mağlup ederek çeyrek finale yükseldi. İtalyan rakibi Costa’yı da 10-0’lık skorla ve teknik üstünlükle mağlup ederek yarı finale yükselen Yakup Gör, Rus rakibi Magomedrasul Gazimagomedov’a 6-0 mağlup oldu ve altın madalya şansını kaybetti. Milli güreşçi Gör, akşam seansında bronz madalya için mindere çıkacak. 

	86 kiloda ilk tur maçında şanssız bir mağlubiyet alan milli güreşçi Ahmet Bilici ise, şampiyonaya veda etti. 

	Milli güreşçilerin final müsabakaları, TSİ 17.00’de başlayacak 
