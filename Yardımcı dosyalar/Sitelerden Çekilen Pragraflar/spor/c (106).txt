

  
    
      
       
     
	Manisa Soma’da 13 Mayıs 2014’te meydana gelen maden  kazasında 301, Karaman  Ermenek’te 28 Ekim 2014’te yaşanan faciada ise 18 madenci yaşamını yitirmişti. 

	Babalar Günü’nde Soma ve Ermenek’te hüzün vardı. Ermenek’teki faciada kurtarma çalışması sırasında “Babama Galatasaray  maçı var  dersek madenden çıkar” sözleriyle Türkiye ’yi ağlatan 6 yaşındaki Asaf, dün babası Mehmet Özcan’ın mezar taşını öpüp ‘Babalar Günü’nü kutladı. 

	 'BEN DUA ETTİKÇE BABAM BAL YİYOR' 
	  

	   

	Asaf Özcan “Babam acıkmasın diye her gün dua okuyorum. Babam bal yiyor, acıkmıyor” dedi. Asaf’ın dedesi Kadir Kızılca, ‘Şehitler ölmez’ sözünden etkilenen torununun, babasının mezarda aç kalmasından endişe ettiğini belirterek “Mezarda cennetten açılan kapıdan babasına yemek gideceğini, en güzel yemeğin de bal olduğunu söyledik. Her dua edildiğinde babasına bal yedirileceğini ifade ettik” diye konuştu. 

	 ÖMER ASAF'IN EN BÜYÜK İSTEĞİ... 
	  

	   

	Galatasaray Spor Kulübü tarafından daha önce İstanbul'da futbolcularla tanıştırılan Asaf, teyzesinin yardımıyla su testisinden yaptığı şampiyonluk  kupasını kulübe vermek istiyor. 

	 AA-DHA 
	  

	    
 
