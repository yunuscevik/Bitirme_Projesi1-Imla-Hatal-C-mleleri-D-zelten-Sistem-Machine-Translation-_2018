 
							
                      	 Brezilya'da düzenlenen 2014 Dünya Kupası'na erken veda eden İngiltere'nin yıldız futbolcusu Wayne Rooney, eşi ve çocuğuyla birlikte tatil için Türkiye'ye geldi. Manchester United'in yeni hocası Louis van Gaal'in yoğun kamp programı öncesi tatili fırsat bilen Rooney soluğu Türkiye'de aldı. Türkiye'den önce Las Vegas ve Barbados'ta kısa süreli tatil yapan yıldız oyuncu final maçını Belek'te kaldığı otelde seyredecek.  Türkiye, dünya futbolunun en çok kazanan ilk beş isminden birini ağırlıyor. İngilizler'in ünlü futbolcusu Wayne Rooney, perşembe günü sessiz sedasız Antalya  tatiline başladı. Belek'teki bir otele yerleşen ünlü futbolcu, burada hayranlarının yoğun ilgisiyle karşılaştı.   Rooney, Belekte kaldığı otelde oğluyla çekildiği fotoğrafı Instagram'dan takipçileri ile paylaştı. Fotoğrafta, oğlu Kai ile birlikte Türkiye'de güzel ve eğlenceli zaman geçirdiklerini yazdı.         
						
							