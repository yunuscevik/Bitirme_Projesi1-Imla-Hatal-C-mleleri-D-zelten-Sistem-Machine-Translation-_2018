
	Galatasaray’ın resmi internet sitesinde yer alan açıklamalar şu şekilde: 

	“Nisan ayı içerisinde belirlenmiş ve kombine satış döneminin başından itibaren uygulanmakta olan kombine, VIP kombine ve loca fiyatlarımızın, satış dönemi içerisinde revizyon gördüğüne ilişkin basın organlarında çıkan haberler sebebiyle, konuya ilişkin açıklama gereği doğmuştur. 

	2015-2016 sezonu kombine fiyatlarında bir önceki sezona göre değişiklik bulunmamaktadır. Yine 2015-2016 sezonu VIP kombine ve loca fiyatlarında ise satış dönemi başlamadan önce 14 Nisan tarihli Yönetim Kurulu kararı gereği kur artışı sebebiyle taraftarlarımıza ek bir mali külfet getirmemek için bir önceki sezona göre revizyon uygulanmıştır. 

	Satış dönemi sırasında satış hacmine göre ilave bir indirim veya fiyat revizyonu yapılmadığı gibi, 4. yıldızı kazanan ve Şampiyonlar Ligi’ne katılacak olan takımımıza taraftarımızın desteği kombine satışlarımıza da olumlu bir şekilde yansımıştır. Taraftarlarımızın gösterdiği yoğun ilgi sonunda geçtiğimiz sezonda ulaşılan rakamların üzerinde satış oranlarına ulaşmış olduğumuzu da gururla açıklamak isteriz. 

	Gösterdikleri ilgi ve destekten dolayı büyük Galatasaray taraftarına teşekkür ederiz.” 
