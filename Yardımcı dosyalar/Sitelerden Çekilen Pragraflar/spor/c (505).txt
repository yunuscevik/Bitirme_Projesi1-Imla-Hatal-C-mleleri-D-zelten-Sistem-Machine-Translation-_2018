
                    İSTANBUL 
                   - Teknik direktör Şenol Güneş, 
                    Beşiktaş 
                  'a imza attığı basın toplantısında, "Eldeki kalecilerimizi kullanabileceğimi düşünüyorum. Onları görmek istiyorum. İstediğimiz performansı gösteremezlerse, katkı alamazsak önümüze bakarız" diyerek, Tolga Zengin ve Cenk Gönen'i açık bir şekilde uyarmıştı. 
Bu konuşma sonrası geçen sezonun büyük bir bölümünü sakatlıklarla geçiren Tolga Zengin, iki haftalık tatil sonrası Ümraniye'de çalışmalarına başladı. 
                    Fenerbahçe 
                   maçında sakatlanan ve sağ arka tendonu koptuğu için ameliyat olan tecrübeli file bekçisi, sezonun geri kalanında oynayamamıştı. 
UEFA 
                Avrupa 
               Ligi'nde 3-1 yenildikleri Club Brugge maçı ve sonrası taraftarlarca çok eleştirilen tecrübeli eldiven, inşaat halinde olan Ümraniye'de kondisyon antrenmanları yapıyor. Sakatlığını tamamen atlatan Tolga, uzun bir süre takımla antrenman yapmadığı için fizik, kondisyon eksikliklerini bir an önce kapatmak istiyor. 
Tolga'nın bu hareketi aynı zamanda Şenol Güneş'in basın toplantısında kalecilere verdiği mesajı aldığı ve işi şimdiden sıkı tutmak istediği şeklinde yorumlandı.  Ali DANAŞ (DHA)   