
                LONDRA 
               - Birmingham Mail gazetesi, West Bromwich Albion'un almak istediği futbolcuların 
                    Beşiktaş 
                   forveti Demba Ba ve Queen's Park Rangers'in kanat oyuncusu Matt Philips olduğunu ve 
                İngiltere 
              'nin en iyi teknik direktörleri arasındaki Tony Pulis'in, bu iki futbolcu ile takımını kuvvetlendirme planları yaptığını yazdı. 
Wigan kanat oyuncusu James McClean'in 1.5 milyon sterlinlik transferini bitirmek üzere olan Tony Pulis, bu transfere başka bir kanat oyuncusu ve Premier Lig'de kendini kanıtlamış en az bir golcüyü eklemeyi düşündüğüne dikkat çekildi. 24 yaşındaki QPR oyuncusu Matt Philips, takımı küme düştükten sonra Loftus Road'dan ayrılmayı düşünüyor. 
Chelsea'den bir yıl önce ayrılan Beşiktaş'ın golcüsü Ba'nın İngiltere'de Premier Lig'e dönmek istediğini ileri süren İngiliz gazetesi, Tony Pulis'in Crystal Palace ve Stoke City'deyken son iki kış tranferlerinde Ba'ya kur yaptığına dikkat çekti. Beşiktaş Başkanı Fikret Orman'ın, "İyi transfer yaptığımız ortada. İyi teklifler olmalı" dediğine dikkat çekildi. 
Fikret Orman'ın "Kulüp ayrılmak isteyeni kimseyi tutmaz ama satmak istemediğimiz futbolcular var. Demba Ba iyi bir 
                sezon 
               geçirdi ve taraftarlar onu seviyor ama yerine daha iyi birini bulursak transferini düşünebiliriz" dediği kaydedildi. 
Ba'nın 2011 yılı Ocak ayında Hoffenheim'dan 7.1 milyon sterline Stoke City'e gitmeye hazırken, kulübün diz sorunundan dolayı fikir değiştirdiği hatırlatıldı. Stoke City daha sonra Ba'yı Alman takımından kiralamak istedi ama Alman takımı kiralamayı reddedince Ba West Ham'a, oradan da Newcastle ve Chelsea'ye gitti. Bu transferler sırasında Ba'nın gollerinin yağdığı belirtildi. 
Pulis, 2011 yılında Demba Ba'yı almayı başaramamasını şöyle ifade etti: "Benim için çok hayal kırıklığı oldu. Ba'ya bakarsanız çok iyi bir gol rekoru var."  Faruk ZABCI (DHA)   