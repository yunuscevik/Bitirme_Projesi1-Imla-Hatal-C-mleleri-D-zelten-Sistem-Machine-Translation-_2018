 RADİKAL -  Andrea Pirlo, instagram hesabından veda mesajı yayınladı. 2011 yılından beri formasını terlettiği Juventus Kulübü'ne ve kendisini destekleyen taraftara teşekkürler eden tecrübeli orta saha, "Hayatımın her aşamasında verdiğiniz bütün destek için hepinize teşekkür ediyorum. Göstermiş olduğunuz bu sevgiye gerçekten minnettarım. Böyle büyük bir takımın bir parçası olmak bana hep keyif verdi. Kariyerimde şimdi yeni bir sahne başlıyor. Çok fazla keyif alacağım zamanı dört gözle bekliyorum. Hepinize yeniden teşekkür ediyorum. Forza Juve" ifadelerini kullandı. 
Kariyerinde Çizme'de 6 kez şampiyonluk yaşayan 36 yaşındaki futbolcu, 
                İtalya 
               Milli Takımı ile 
                    Dünya 
                   Kupası kazanırken, Milan'da oynadığı dönemde 2 kez 
                Şampiyonlar Ligi 
              'nde zafere ulaştı. 
36 yaşındaki oyuncunun yeni adresinin, kadrosunda David Villa ve Frank Lampard'ı barındıran MLS ekibi 
                New York 
               City olması bekleniyor.  