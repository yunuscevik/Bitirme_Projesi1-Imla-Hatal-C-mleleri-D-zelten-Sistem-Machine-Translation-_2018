
                    İSTANBUL 
                   - Transfer döneminin başlayalı sadece birkaç gün olduğunu ve önlerinde çok 
                zaman 
               bulunduğunu belirten Cüneyt Tanman, "Bu panik neden? Önümüzde hayli zaman var. Kılı 40 yararak 
                    Galatasaray 
                   için çaba gösteriyoruz. Mutlaka gereken doğru takviyeleri her mevkiye yapacağız. Sadece bir mevkiye değil, her mevkiye doğru takviyelerimiz var. Taraftarlarımız biraz sabırlı olsunlar" dedi. 
Sabri Sarıoğlu ile yapılan mukavele bedelinin çok yüksek olduğu eleştirisine ise Tanman, "Geçen sezon göreve geldiğinde takıma direk katkı yapmış, oyunun şeklini değiştirmiş, bize 2 kupa kazandırmış bir teknik adamımız var. O ne isterse yapmaya çalışacağız. Sabri'nin mukavelesi sadece bir yıllık ve performansa bağlı. 20 maç, 30 maç oynarsa bu 
                para 
               artacak. Teknik direktörümüz, Sabri'nin kalmasını çok istedi ve gereğini yaptık. Yüksek bulanlar olabilir, Sabri performansı ile bunun karşılığını vermiş ve verecek bir oyuncudur. Bu paranın içinde menajerinin komisyonu bile var" ifadelerini kullandı. K adir ÇETİNÇALI (DHA)   