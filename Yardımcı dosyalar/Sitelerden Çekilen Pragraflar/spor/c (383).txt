ROMA - Ülkenin yeni güne şike soruşturmasıyla başlamasına neden olan haberde, Sicilya adası takımlarından Catania'nın adının 
                maç 
               satın alma faaliyetlerine karıştığı belirtildi. 
İtalyan basınına yansıyan haberlerde, Catania kenti mafya ile mücadele savcılığının yürüttüğü 
                soruşturma 
               kapsamında maçların sonucunu değiştirerek, lige tesir edecek faaliyetlere giriştikleri şüphesiyle Catania Kulübü Başkanı Pulvirenti, başkan yardımcısı Pablo Cosentino, eski sportif direktör Daniele Delli Carri gibi isimler başta olmak üzere 7 kişinin gözaltına alındığı bildirildi. 
Polisin, Catania kentinin yanı sıra Roma, Chieti ve Campobasso şehirlerinde de arama faaliyetlerini sürdürdüğü kaydedildi. 
İtalyan emniyetinin Genel Soruşturmalar ve Özel Operasyonlar Birimi'ne (DİGOS) bağlı ekiplerinin de destek verdiği soruşturmada Catania dışında başka spor kulübünün adının geçmediği ve başka kişilere yönelik soruşturmanın şu an için söz konusu olmadığı ifade edildi. (AA)  