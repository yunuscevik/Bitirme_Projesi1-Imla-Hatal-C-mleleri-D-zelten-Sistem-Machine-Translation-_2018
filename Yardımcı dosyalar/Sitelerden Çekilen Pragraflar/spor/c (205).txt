

  
    
      
       
     
	Türkiye Futbol  Federasyonu, 9’uncu Cumhurbaşkanı Süleyman Demirel ’in vefatı etmesinin ardından başsağlığı mesajı yayımladı. 

	TFF’nin internet  sitesindeki mesajda şu ifadeler yer aldı: 

	"9. Cumhurbaşkanı ve eski başbakanlarımızdan Süleyman Demirel’in hayatını kaybettiğini büyük bir üzüntü ile öğrenmiş bulunuyoruz. 

	Merhum Süleyman Demirel’e Allah’tan rahmet, ailesi, sevenleri ve milletimize başsağlığı dileriz" 

	 'CAMİAMIZI DERİNDEN ÜZMÜŞTÜR'   

	Öte yandan Fenerbahçe, Galatasaray ve Beşiktaş da Demirel’in vefatının ardından taziye mesajı yayımladı. 

	Sarı-kırmızılı kulüpten yapılan açıklamada, "9. Cumhurbaşkanı Sayın Süleyman Demirel’in vefatını derin bir üzüntüyle öğrenmiş bulunuyoruz. 

	Merhuma Allah’tan rahmet, kederli ailesine ve sevenlerine başsağlığı dileriz" ifadeleri kullanıldı. 

	Sarı-lacivertli kulüp, "Türkiye Cumhuriyeti’nin 9. Cumhurbaşkanı Sayın Süleyman Demirel’in vefatını büyük bir üzüntüyle öğrendik. 

	Merhum Süleyman Demirel’e Allah’tan rahmet, başta Demirel ailesi olmak üzere, merhumun yakınları, sevenleri ve ulusumuza başsağlığı dileriz" denildi. 

	Siyah-beyazlılar ise, "Kulübümüzün genel kurul üyesi, 9. Cumhurbaşkanı ve Türk siyasetinin duayen ismi Süleyman Demirel’in vefatı, kulübümüzü ve camiamızı derinden üzmüştür. 

	Türkiye’ye ve Beşiktaşımıza önemli hizmetlerde bulunan, ülkemizin gelişmesinde büyük rol oynayan merhum Süleyman Demirel’e Allah’tan rahmet, ailesine, yakınlarına, sevenlerine ve milletimize başsağlığı dileriz" şeklinde ifadelere yer verdi. 
  
 
