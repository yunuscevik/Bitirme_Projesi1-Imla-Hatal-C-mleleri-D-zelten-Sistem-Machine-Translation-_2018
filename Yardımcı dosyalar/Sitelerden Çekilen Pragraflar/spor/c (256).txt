
	Voleybol ve hentbolda elde ettiği başarılarla Bursa’yı ve Nilüfer’i en iyi şekilde temsil eden Nilüfer Belediyespor, bisiklet sporlarında da şampiyonlukların altına imza atmaya devam ediyor. 21 Haziran Pazar günü Ankara’nın Kızılcahamam ilçesinde düzenlenen Dağ Bisikleti Türkiye Şampiyonası’na katılan Nilüfer Belediyesporlu bisiktelçiler, katıldıkları yarışlarda çok sayıda derece elde etti. 

	U-17 kategorisinde Nilüfer Belediyespor’un ödüllü sporcusu Sinan İli birinci olarak Türkiye Şampiyonluğu’na ulaştı. Karaman, Isparta, Antalya ve Kütahya gibi 26 farklı şehirden 178 sporcunun katıldığı müsabakalarda ayrıca Nilüfer Belediyespor adına yarışlara katılan 13 sporcu Elite Erkek, Genç Erkek, U-17, U-15 ve Master 30+ kategorisinde yarıştı. Zorlu parkurda mücadele eden Nilüfer Belediyespor bisiklektçileri yarışlarda çok sayıda derece elde etti. 
