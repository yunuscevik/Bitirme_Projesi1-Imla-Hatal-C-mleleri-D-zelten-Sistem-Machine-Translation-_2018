
                    Fenerbahçe 
                   yönetimi tarafından sözleşmesi yenilenmeyen Selçuk Şahin, instagram hesabı üzerinden yaptığı paylaşımda, hayallerinin takımı olan Fenerbahçe ye 12 yıl önce geldiğini belirterek, şunları kaydetti: "
                Zaman 
               ne kadar çabuk geçmiş. Bizim de 12 yıllık rüyamız 
                bugün 
               bitmiş oldu ve ayrılık zamanı geldi. Dünyanın en büyük taraftarı, tarafınızdan zaman zaman çok sevildim, zaman zaman mutlu edemedim sizi. Ama her zaman, sahada, saha dışında Fenerbahçe için mücadele ettim, her yerde savunucusu oldum, 3 Temmuz gibi bir süreçte, sizler gibi gözyaşı döktüm. Üzüldük ama bu büyük camianın hak ettiği gibi dimdik durduk. Yaşadığım 5 şampiyonluktan değerliydi taraftarımızın o duruşuna şahit olmak." 
Tecrübeli futbolcu, Fenerbahçe de 5 kez Süper Lig şampiyonluğu yaşadığını, 2 kez 
                Türkiye 
               Kupası ve 3 kez de Süper Kupa da mutlu sona ulaştığını belirterek, şu ifadeleri kullandı: "Toplam 10 kupa ve Alex inden en genç arkadaşımız Uygar a kadar sayısız oyuncu ve sayısız arkadaş. Şimdi fiziksel bir ayrılık zamanı belki ama her zaman bu camianın destekçisi olacağımdan emin olun. Şimdiye kadar sahip olduğum her şeyi bana kazandıran bu büyük camiaya, büyük taraftarımıza, Sayın Başkanımız Aziz Yıldırım a, bütün yöneticilerimize, beraber çalıştığım bütün hocalarıma, malzemecisinden çimcisine, aşçısından garsonuna kadar herkese sonsuz teşekkürler.. Hakkınızı helal edin."  