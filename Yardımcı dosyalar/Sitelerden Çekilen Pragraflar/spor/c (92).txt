

  
    
      
       
     
	Süper Lig'e yeni stadı ve yıldız oyuncularıyla dönüş yapmak isteyen Antalyaspor , ilk bombasını Samuel Eto 'o'yla patlatmaya hazırlanıyor. Kırmızı Beyazlı kulübün başkanı Gültekin Gencer ve yönetim kurulu üyelerinden oluşan bir ekip, Kamerulu futbolcuyu alıp Türkiye'ye  getirmek üzere Dışişleri  Bakanı Mevlüt Çavuşoğlu'nun tahsis ettiği özel bir uçakla İtalya 'nın Milano şehrine hareket etti. 

	 

	Kafile, uçağa binemeden önce özel olarak hazırlanan Eto'o formasıyla fotoğraf çektirerek sosyal medyadan paylaştı. Yıldız ismin, yapılacak görüşmenin ardından akşam saatlerinde Antalya'da  olması bekleniyor Geçtiğimiz sezon İngiltere  Premier Lig  takımlarından Evertvon ve İtalya Serie A ekiplerinden Sampdoria  takımlarında top koşturan Eto'o, çıktığı toplam 38 karşılaşmada 6 gol  atıp 5 de asist yaptı. 34 yaşındaki futbolcu  geçen yıl yaptığı açıklamada, 18 kez giydiği Kamerun  milli takımı formasına veda ettiğini duyurmuştu. 

	 "BAKAN'IN BÖYLE BİR HAKKI VAR MI" TARTIŞMASI 
	  

	Öte yandan Bakan Çavuşoğlu'nun bu hamlesi eleştirilere de neden oldu. Bakan Çavuşoğlu'nun diplomatik  dokunulmazlığı olduğuna işaret edilerek hukuken böyle girişimlerde bulunamayacağı öne sürüldü. 

	 Antalyaspor'un resmi sitesinden transferle ilgili şu açıklama yapıldı: 
	  

	Eto’o’yu Almak Üzere Milano’ya Hareket Edildi 

	Dışişleri Bakanımız Sayın Mevlüt Çavuşoğlu’nun Samuel Eto’o ’yu İtalya / Milano’dan getirmek üzere Antalyaspor Kulübü‘ne tahsis ettiği özel uçak  ile Başkanımız Gültekin Gencer, Yönetim Kurulu Üyelerimiz ve beraberindeki ekip bugün saat 13.00’da İtalya’ya hareket etmiştir. Transfer  sürecinde Kulübümüze sağladığı katkıdan dolayı Sayın Bakanımız Mevlut Çavuşoğlu’na sonsuz şükranlarımızı sunarız. Antalyaspor A.Ş 
  
 
