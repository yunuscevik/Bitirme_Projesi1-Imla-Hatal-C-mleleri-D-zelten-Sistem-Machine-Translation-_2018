 RADİKAL -  
                    Spor 
                   Toto Süper Lig'in son 3 yılın 3'üncülükten ileri gidemeyen 
                    Beşiktaş 
                  , yeni sezonda mutlak şampiyonluk hedefliyor. Teknik direktör Şenol Güneş'in raporu doğrultusunda transfer çalışmalarına hız veren siyah-beyazlılar, ilk olarak takımdan ayrılacak isimleri belirledi. Kaptan Tomas Sivok'un ardından Sivasspor'da kiralık oynayan emektar oyuncu İbrahim Toraman da Kara Kartal'a veda etti. Bu ayrılıkların ardından Beşiktaş'ın şampiyon kadrosu da bir futbolcu hariç dağıldı. 
Siyah-beyazlı ekip, ligde son şampiyonluğunu Mustafa Denizli yönetiminde 2008-2009 sezonunda kazandı. O dönem A takım kadrosunda yer alan 26 isimden 23'ü, geride kalan 6 yılda başka takımların yolunu tuttu. Kaleci Rüştü Reçber ve Beşiktaş efsanesi İbrahim Üzülmez de kramponlarını asma kararı aldı. Futbol hayatına Kartal'da devam eden tek futbolcu ise Serdar Kurtuluş olarak dikkati çekti. 27 yaşındaki oyuncu, son olarak kendisiyle birlikte 2009'da şampiyonluk kupasını kaldıran İbrahim Toraman ve Sivok'la vedalaştı. 
Söz konusu sezonda 
                zaman 
               zaman A takımla birlikte antrenmanlara çıkan Necip Uysal ise 27 PAF Ligi maçında görev yaparken, Süper Lig ve 
                Türkiye 
               Kupası'nda forma giymedi. 
 ALTERNATİFİ YOK  
O gün 21 yaşında olan Kurtuluş'un, yeni sezonda da ilk 11'in değişmezi olması bekleniyor. Zira geçtiğimiz sezonun büyük bölümünde sağ bek sorunu yaşayan, zaman zaman asıl mevkisi ön libero olan Necip'i buraya kaydırmak zorunda kalan Beşiktaş, devre arasında Porto'dan kiralanan Ganalı futbolcu Daniel Opare'nin bonservisini almadı. Şenol Güneş'in savunmanın sağına takviye isteğinin gerçekleşmemesi durumunda, bu bölgede Serdar'ın dışında alternatif bulunmuyor. 
 SERDAR KURTULUŞ GİTTİ-GELDİ  
Beşiktaş altyapısından yetişen Serdar Kurtuluş, siyah-beyazlı forma altında şampiyonluk kupasını kaldırdıktan sonra İsmail Köybaşı transferinde takas olarak Gaziantepspor'a gitti. Antep temsilcisinde 4 sezon forma giyen başarılı sağ bek, 2013'te 4 milyon 430 bin TL bonservis bedeli karşılığında yeniden Beşiktaş'a imza attı. 
 KARTAL'IN ŞAMPİYON KADROSU  
Kaleciler: Rüştü Reçber, Hakan Arıkan, Korcan Çelikay 
Savunma: Tomas Sivok, Tomas Zapotocny, Gökhan Zan, İbrahim Toraman, Serdar Kurtuluş, Ekrem Dağ, İbrahim Üzülmez 
Orta Saha: Fabian Ernst, Uğur İnceman, Aydın Karabulut, Edouard Cisse, Serdar Özkan, Rodrigo Tello, Erkan Zengin, Yusuf Şimşek, Matias Delgado 
Forvet: Bobo, Filip Holosko, Mert Nobre 
Devre arasında ayrılanlar: Anthony Seric, Tuna üzümcü, Ali Tandoğan, Batuhan Karadeniz  