 
							
							
												
						 Beşiktaş  Kulübü'nün internet sitesinde yer alan bilgiye göre 2014-15 sezonunda Velux EHF şampiyonlar ligi  gruplarına tarihinde ilk kez ön elemede Haslum HK ve HCM Constanta takımlarını eleyerek girebilme hakkı kazanan hentbol takımı, yeni sezonda bu organizasyonda doğrudan mücadele edecek.  Velux EHF Şampiyonlar Ligi'nde geçen sezon ilk kez yer almasına rağmen gösterdiği performans, sosyal medya gücü, seyirci ortalaması gibi etkenler nedeniyle Avrupa Hentbol Federasyonu'nun beğenisini toplayan Beşiktaş Mogaz'ın rakipleri ise 26 Haziran Cuma günü Avusturya'nın başkenti Viyana'da gerçekleştirilecek kura çekiminde belli olacak.  Siyah-beyazlı takım, geçen sezon ön elemeyi geçerek tarihinde ilk kez Velux EHF Şampiyonlar Ligi'nde yer alma başarısı gösterdi.           							
						
							
						
						
							