
                    İZMİR 
                   - Hayatının en güzel günlerini Pınar Karşıyaka'da geçirdiğini belirten Bobby Dixon, İzmir ekibinden ayrılmasıyla ilgili eleştirilere üzüldüğünü vurgularken, mesajını Türk vatandaşı olarak aldığı yeni ismi 'Ali Muhammed' şeklinde imzaladı. 
Başarılı oyuncunun veda mesajı şöyle: "3 muhteşem yıldır Pınar Karşıyaka'dayım. Bu kulüp benim için hep iyi geldi ve 3 yılda hiçbir maçı kaçırmadım. Asla şikayetçi olmam. Oynadığım 
                zaman 
               her maçımı son maçımmış gibi oynadım. Yaptığım ve ölene kadar yapacağım sporla ilgili tutkuluyum. Bu sadece bir oyun ama bu oyun benim hayatımı kurtardı. Taraftarı çok sevdim. Burada 3 yılda 
                Türkiye 
               Kupası, Cumhurbaşkanlığı Kupası ve lig şampiyonluğu kazandım. Muhteşem bir dünyada burada kalmak ve yaptığımız güzel şeye devam etmek isterdim Ama ne yazık ki bu profesyonel hayat. Bakmam gereken bir ailem var. Kendim ve ailemin geleceğini güvenceye almakla ilgili kararım nedeniyle insanların söylediklerine kırıldım. Her zaman Karşıyaka'yı seveceğim. Burası benim ikinci evim. Umarım hepiniz anlarsınız ama anlamasanız da sizi hala seviyorum." Ergin KARATAŞ / İZMİR (DHA)  