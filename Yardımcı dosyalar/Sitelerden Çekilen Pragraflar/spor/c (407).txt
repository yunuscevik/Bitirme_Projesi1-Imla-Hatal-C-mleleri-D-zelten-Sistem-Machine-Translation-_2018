
                    İSTANBUL 
                   - Yeni 
                sezon 
               kamp çalışmalarının ilk etabını 
                Almanya 
              'nın Bielefeld şehrinde yapacak 
                    Beşiktaş 
                  'ta, kamp kadrosunda olmayacak futbolcular belirlendi. 
İlk olarak İbrahim Toraman'a kamp kadrosunda olmayacağı ve kendine kulüp bulabileceği tebliğ edilmişti. Teknik direktör Şenol Güneş, geçen sezonu kiralık olarak Başakşehir ve Eskişehirspor'da geçiren Sezer Öztürk ile Gaziantepspor'da geçiren Gökhan Süzen'i kamp kadrosuna dahil etmedi. Böylece Slaven Bilic tarafından 2 sezon önce kadro dışı bırakıldıktan sonra affedilmeyen İbrahim Toraman, Sezer Öztürk ve Gökhan Süzen'e, Güneş tarafından da Beşiktaş'ın kapıları kapandı. 
Sezer ve Gökhan Süzen'den kendilerine kulüp bulmaları ve gereken kolaylığın sağlanacağı tebliğ edilirken, takımda kalmak istemeleri durumunda çalışmalarını yalnız sürdürecekleri belirtildi. 
Geçen sezonu Eskişehirspor'da kiralık olarak geçiren bir diğer futbolcu Ömer Şişmanoğlu ise kamp kadrosuna dahil edildi.  Ali Danaş (DHA)   