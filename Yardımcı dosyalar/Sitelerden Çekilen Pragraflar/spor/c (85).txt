

  
    
      
       
     
	Yeşilgiresun Belediyespor’un Türkiye  Basketbol  Birinci Ligi'nde kalıcı olması için ana sponsor bulunması gerektiğini söyleyen Ahmet Kandemir, birinci ligde kalıcı olmanın gelecek sezonlarda daha büyük başarılar kazanılacağının habercisi olduğunu söyledi. 
	 
	Ahmet Kandemir sözlerine şöyle devam etti; 
	  
	Hedefimiz TBL’de Kalıcı Olmak  
	 
	Yeşilgiresun Belediyespor geldiğimizde çok başarılı değillerdi. İdeal bir sistem oluşturarak zirveye oynamayı hedefledik. Son maçlarda önemli galibiyetler alarak moral ve motivasyonumuz üst seviyelere geldi. Geçmiş sezonlarda final  maçlarında elenerek üzülüyorduk. Bundan sonraki asıl başarı TBL’de kalıcı olmak. 
	  
	Kuvvetli Bir Ana Sponsor Bekliyoruz  
	 
	Giresun şehrinin ciddi bir seyirci potansiyeli var. Coşkulu ve takımını sonuna kadar destekleyen bir şehir. Altyapı sistemini iyi bir şekilde uygulayabilirsek Giresun’dan önemli basketbolcular yetiştirebiliriz. Kadromuzdaki oyuncuları takviyelerle güçlendirerek sağlam bir takım  oluşturmak amacındayız. TBL’nde  iki veya üç sene içerisinde üst sıraları zorlama hedefindeyiz. Şehrin güçlü bir ekonomisi var. Kuvvetli bir ana sponsor bekliyoruz. Maddi kaynak  bulmak bizim için en önemli olay. 
	 
	 Ufuk Sarıca Çok Önemli İşler Yaptı 
	  
	Pınar Karşıyaka ’yı tebrik  ediyorum. Ufuk Sarıca çok önemli işler yaptı. Geçmiş yıllarda iyi sponsor desteği yakalayarak büyük bir adım attılar. Sonrasında saha içi başarılar art  arda geldi. Teknik heyet ve oyuncular birlikte iyi bir uyum yakaladılar.  
	  
  
 
