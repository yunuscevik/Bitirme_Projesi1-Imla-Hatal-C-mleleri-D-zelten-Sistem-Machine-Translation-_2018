

  
    
      
       
     
	Fransız L'Equipe gazetesi, İngiltere Premier Ligi  ekiplerinden Sunderland 'in, Fenerbahçe'nin  golcü oyuncusu Moussa Sow'a transfer  teklifinde bulunduğunu yazdı. 
	 
	Haberde, Premier Lig 'de geçen yılı son sıralarda tamamlayan Sunderland'in, Sow'a 4 yıllık sözleşme  teklif  ettiğini ve görüşmelere başladığı vurgulandı. Fenerbahçe ile bir yıl daha sözleşmesi bulunan Senegalli golcünün geçen hafta ayrılacak iddialarını yalanladığı belirtilirken; Sow, "Söyledim, tekrar söyleyeyim; Müslüman  bir ülkede oynamaktan dolayı çok mutluyum" açıklamasına atıfta bulunuldu. 
	 
	Şu anda kendini endişelendiren bir şey olmadığını vurgulayan 29 yaşındaki Fransa  doğumlu futbolcu , "İşime ve 25 Haziran 'daki dönüşüme odaklanıyorum" dedi. 
	  
	2012 YILINDA 10 MİLYON EURO 'YA ALINMIŞTI 
	  
	Haberde Moussa Sow'un geçen sezon 33 Süper Lig  maçında 14 gol  attığı kaydedilirken, 2012 Ocak ayında 10 milyon Euro'ya Fenerbahçe'ye  transfer olan golcü oyuncunun kişisel konularda anlaşması durumunda Sunderland'e gidebileceği öne sürüldü. 
	 
	 Ntvspor   
  
 
