

  
    
      
       
     
	Fenerbahçe Kulübü, resmi internet  sitesinden yaptığı açıklamayla 5 futbolcuyla yolların ayrıldığını duyurdu. 
	 
	Sarı-Lacivertliler'in bildirisinde, "Kulübümüz, futbol  takımımızın 2015 – 2016 sezonu planlaması kapsamında sözleşmesi yenilenmeyen oyuncularımız Pierre Webo, Selçuk  Şahin, Mert Günok, Bekir İrtegün  ve Egemen  Korkmaz’a, takımımıza vermiş oldukları emekten ötürü birer teşekkür mektubu iletti. 
	 
	Bu oyuncular ile yapılan görüşmelerin ardından, Genel Sekreterimiz ve Basın  Sözcümüz Sayın Mahmut Uslu’nun imzasıyla gönderilen mektuplarda oyuncularımıza, Fenerbahçe’de görev yaptıkları süre içerisinde kulübümüze ve camiamıza yaşattıkları gurur ve başarı nedeniyle teşekkür edilirken, kendilerine bundan sonraki yaşamlarında aileleriyle birlikte mutlu ve başarılı günler geçirmeleri dilendi" ifadeleri kullanıldı.  
  
 
