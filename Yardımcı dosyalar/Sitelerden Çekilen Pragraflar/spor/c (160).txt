

  
    
      
       
     
	Siyah-beyazlılar, Çin ’in Shanghai Shenhua takımından yıllık 7 milyon euroluk teklif  alan, Suudi Arabistan  ve Katar  ekiplerinin de listesinde bulunan Demba Ba’nın ayrılması halinde mutlaka golcü transferi yapacak. Şenol Güneş ’in isteği doğrultusunda bir yıldız oyuncu  kadroya katılacak. 
	 
	Beşiktaş’a sezon başında Chelsea ’den büyük umutlarla transfer  olan ve attığı gollerle taraftarların gönlünde taht kuran Demba Ba’nın, siyah-beyazlı yönetimle ayrılık  için masaya oturmaya hazırlandığı iddia edildi. 
	 
	Uzakdoğu’dan Avrupa ’ya kadar birçok kulüpten ciddi teklifler alan Senegalli oyuncunun, hem kendisinin hem de Beşiktaş’ın menfaatlerinin uyuşması durumunda takımdan ayrılacağı öğrenildi. Çin’in Shanghai Shenhua takımından senelik 7 milyon euroluk teklif alan, fakat bu paraya rağmen Suudi Arabistan (Al Ahli) ve  Katar takımlarından gelen tekliflere de sıcak bakan Demba Ba’ya ayrılmak istemesi halinde kalması yönünde ısrar edilmeyecek. Beşiktaş forması giyecek oyuncunun öncelikle kulübü istemesini şart koşan siyah-beyazlı yönetim bu nedenle Senegalli oyuncunun tavrına göre hareket edecek. 
	 
	 Liste hazırlandı  
	 
	Demba Ba’nın, ayrılması ihtimali nedeniyle siyah-beyazlı yönetimin golcü listesi de oluşturduğu bildirildi. 
	 
	Satılması durumunda Demba Ba’dan gelecek olan bonservis  bedelinin yüzde  60’ını kullanabilecek olan Beşiktaş Yönetimi, bonservisi elinde olan ve olmayan golcülerden bir liste oluşturdu. Bu konuda Teknik Direktör  Şenol Güneş ile birlikte hareket edecek olan siyah-beyazlılar, Demba Ba’nın gitmesi durumunda yerine yine yıldız bir ismi transfer etmeye çalışacak. 
	 
	 Milliyet  
  
 
