
	Bakan Çağatay Kılıç, tebrik mesajında şu ifadelere yer verdi: 

	“1. Avrupa Oyunları’nın beşinci gününde milli sporcularımız mücadele etmeye devam ediyor. Gün boyu milli güreşçilerimizden gelen madalya haberleri bugün de bizlere gurur dolu anlar yaşattı. Bugün yapılan erkek serbest stil güreş müsabakalarında gümüş madalyayı boynuna takan Soner Demirtaş’ı, bronz madalyanın sahibi olan Sezer Akgül ve Mustafa Kaya ile bu başarıda emeği geçen herkesi tebrik ederim. Madalya kazanan sporcu sayımızın ilerleyen günlerde artacağına inanıyorum ve oyunlarda mücadele etmeye devam edecek sporcularımıza başarılar diliyorum.”  
