
	Güney Amerika Futbol Konfederasyonu (CONMEBOL) tarafından düzenlenen Copa Amerika'nın 44'üncüsü Şili’de sürüyor. Güney Amerika kıtasında yer alan milli futbol takımlarının mücadelesine sahne olan Copa America’da, A Grubu’nda mücadele eden Şili ve Bolivya ile B Grubu ekiplerinden Arjantin ve Paraguay, ilk iki sırada yer alarak çeyrek finale çıkmaya hak kazandı. 

	 SON 8’E KALAN 5 TAKIM BELLİ OLDU  
	Galatasaray’ın kalecisi Fernando Muslera’nın forma giydiği Uruguay ise oynanan 3 maç sonunda topladığı 4 puanla gruplardaki en yüksek puana sahip 3'üncüler arasına girmeyi garantiledi. Uruguay Milli Takımı, grubundaki Arjantin ve Paraguay’ın ardından son 8’e kalan 5. ekip olmayı başardı. 

	 C GRUBUNDA PERDE KAPANIYOR  
	Çeyrek finale çıkacak olan son takımlar Kolombiya ile Peru ve Brezilya ile Venezuela arasında oynanacak maçların ardından belli olacak. Bugün TSİ 22.00’da başlayacak olan Kolombiya - Peru mücadelesinin ardından TSİ 00:30’da ilk düdüğün çalınacağı Brezilya ile Venezuela karşılaşmasıyla birlikte çeyrek final biletini alan son takım belli olacak. 

	Gruplardaki puan durumu ve oynanan maçların sonuçları şöyle: 

	A GRUBU 
	1. Şili (7 puan) 
	2. Bolivya (4 puan) 
	3. Ekvador (3 puan) 
	4. Meksika (2 puan) 

	MAÇ SONUÇLARI 
	Şili 5 - 0 Bolivya 
	Meksika 1 - 2 Ekvador 
	Şili 3 - 3 Meksika 
	Ekvador 2 - 3 Bolivya 
	Meksika 0 - 0 Bolivya 
	Şili 2 - 0 Ekvador 

	B GRUBU 
	1. Arjantin (7 puan) 
	2. Paraguay (5 puan) 
	3. Uruguay (4 puan) 
	4. Jamaika (0 puan) 

	MAÇ SONUÇLARI 
	Arjantin 1 - 0 Jamaika 
	Uruguay 1 - 1 Paraguay 
	Arjantin 1 - 0 Uruguay 
	Paraguay 1 - 0 Jamaika 
	Arjantin 2 - 2 Paraguay 
	Uruguay 1 - 0 Jamaika 

	C GRUBU 
	1. Brezilya (3 puan) 
	2. Peru (3 puan) 
	3. Venezuela (3 puan) 
	4. Kolombiya (3 puan) 

	MAÇ SONUÇLARI 
	Peru 1 - 0 Venezuela 
	Brezilya 0 - 1 Kolombiya 
	Brezilya 2 - 1 Peru 
	Kolombiya 0 - 1 Venezuela 

	21.06.2015 Kolombiya - Peru (TSİ 22.00) 
	22.06.2015 Brezilya - Venezuela (TSİ 00.30)  
