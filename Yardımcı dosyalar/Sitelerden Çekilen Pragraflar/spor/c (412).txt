
                    ANTALYA 
                   - 
                    Spor 
                   Toto Süper Lig'e bir yıl aradan sonra yeniden yükselen Antalyaspor, transfer çalışmalarına hız verdi. 
                Kırmızı 
              -beyazlı takım, 26 yaşındaki Çek futbolcu Ondrej Celustka ile 3 yıllığına anlaştı. Celustka, kulüp yetkilileriyle geldiği özel bir hastanede sağlık kontrolünden geçti. 
Gazetecilerin sorularını yanıtlayan Celustka, Trabzonspor'da forma giydiği dönemde Antalyaspor'a karşı oynadığını hatırlattı. Antalyaspor'da oynayan futbolcuları ve Antalya'yı tanıdığına değinen Celustka, "Antalyaspor'da verebileceğim maksimum seviyeye yükseleceğim ve eski performansıma ulaşacağım dedi. 
Antalyaspor'un arzulu bir takım olduğunu belirten Celustka, "Mutlu olacağımı düşünüyorum. Antalyaspor'a büyük katkı sağlamak istiyorum. Yeni tesis ve stadı yapılıyor. Performansımı geliştirerek Antalyaspor'un hak ettiği yere gelmesini istiyorum" diye konuştu. 
Çek futbolcunun 
                bugün 
               Hasan Subaşı Tesisleri'nde düzenlenecek törende sözleşme imzalayacağı belirtildi. Tolga YILDIRIM (DHA)  