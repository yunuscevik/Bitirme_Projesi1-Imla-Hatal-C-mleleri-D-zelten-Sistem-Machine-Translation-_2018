NYON - İsviçre'nin Nyon kentindeki UEFA merkezinde yapılan kura çekimi sonucu 
                    Trabzonspor 
                  , UEFA 
                Avrupa 
               Ligi 2'inci ön eleme turunda Differdange 03-Bala Town eşleşmesinin galibiyle karşılaşacak. 
Kura çekiminin ardından Nyon'da açıklamalarda bulunan Trabzonspor Sportif Direktörü Süleyman Hurma, "Dünyada çok kuvvetli takımlar var ama kötü takım yok. Herkes bilinçli 
                    futbol 
                   oynuyor. Bu takımların Trabzonspor'un seviyesinde olmadığını düşünüyoruz ama yine de çok dikkatli olarak turu geçmek istiyoruz. Bildiğiniz gibi maçlar oynanmadan kazanılmıyor. Sürprize yer vermeden ciddiyetle oynayacağız. Biz bütün gücümüzle Türk futbolunu temsil edeceğiz. İnanıyorum ki turu geçen 
                taraf 
               biz olacağız" dedi. 
Differdange 03 ve Bala Town takımlarının temsilcileri ise ilk olarak 1. tur maçlarını düşündüklerini ifade ederek, tur atladıkları takdirde Trabzonspor'u düşüneceklerini söyledi.  Zafer ATAMER (DHA)   