

  
    
      
       
     
	Ve beklenen oldu, Fenerbahçe  Erkek Basketbol  Takımı bombayı patlattı! 
	 
	Türkiye Basketbol Ligi'nde tarih yazarak 28 yıl sonra şampiyonluğa ulaşan Pınar Karşıyaka 'nın oyun  kurucusu Bobby Dixon, Sarı-Lacivertli takımla 2 yıllığına anlaşmaya vardı. David Pick'in haberine göre, bu sezon THY  Avrupa Ligi 'nde Final-Four  oynayan Fenerbahçe, ABD 'li basketbolcuya toplamda 2.2 milyon Dolar  maaş ödeyecek. 
	 
	Kaf-Kaf'ta özellikle bu sene ortaya koyduğu performansla zirveye çıkan 32 yaşındaki Dixon, ayrıca Eylül ayında gerçekleştirilecek Avrupa Basketbol Şampiyonası'nda A Milli  Basketbol Takımı'nın formasını giyecek. 
	  
	Sırada Sloukas var  
	 
	Öte yandan Obradovic komutasındaki Fenerbahçe'nin , Dixon'ın yanı sıra Kostas Sloukas'ın transferinde de sona yaklaştığı ileri sürüldü. Olympiakos 'ta oynayan Yunan  oyun kurucunun da imza atmasıyla Sarı-Lacivertliler'de guard rotasyonu tamamlanmış olacak. 
  
 
