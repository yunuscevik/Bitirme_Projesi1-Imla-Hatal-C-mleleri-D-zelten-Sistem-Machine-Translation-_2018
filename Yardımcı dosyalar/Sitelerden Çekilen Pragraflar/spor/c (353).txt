
	2015-2016 sezonunda Süper Lig'de mücadele edecek olan ekipler, 9 Haziran Salı günü başlayan birinci transfer ve tescil dönemi ile birlikte kadrolarını güçlendirme çalışmalarına başladı. Sezonu çifte kupayla kapatan Galatasaray, Akhisar Belediyespor'da forma giyen Bilal Kısa ile sözleşme imzalarken, Fenerbahçe ise Danimarkalı stoper Simon Kjaer’e 4 yıllık imza attırdı. Beşiktaş da kadrosunu Gençlerbirliği'nin Sırp sol beki Dusko Tosic ile güçlendirdi. 

	Spor Toto Süper Lig’de biten transferler şöyle: 

	 GALATASARAY  
	Bilal Kısa ile 2+1 yıllık sözleşme imzaladı. 

	 FENERBAHÇE  
	Danimarkalı stoper Simon Kjaer ile 4 yıllık sözleşme imzaladı. 

	 BEŞİKTAŞ  
	Gençlerbirliği'nin Sırp sol beki Dusko Tosic ile anlaşma sağladı. 

	 TRABZONSPOR  
	Kayserispor'dan Alper Uludağ, Hakan Arıkan ve Okay Yokuşlu ile Kamerunlu futbolcu Stephane M'bia ile anlaşma sağladı. 

	 BURSASPOR  
	Çek futbolcu Tomas Sivok ve Erdem Özgenç ile 2'şer yıllık, Makedon defans oyuncusu Sedat Berisha ile 3 yıllık sözleşme imzaladı. 

	 İSTANBUL BAŞAKŞEHİR  
	Nijeryalı sağ bek Musa Mahammed ile 3 yıllık, Arnavut futbolcu Sokol Cikalleshi ile 4 yıllık sözleşme imzaladı. 

	 SİVASSPOR  
	Orhan Gülle ve Erkan Kaş ile 2'şer yıllık sözleşme imzaladı. 

	 ÇAYKUR RİZESPOR  
	PAOK forması giyen kaleci Charles Itandje ile 2 yıllık anlaşma sağladı. 

	 ESKİŞEHİRSPOR  
	Muarem Muarem, Emre Güngör ve Mathias Adrian Defederico ile 3’er yıllık, bonservisi elinden olan Aytaç Öden ile 4 yıllık sözleşme imzaladı. 

	 OSMANLISPOR  
	Torku Konyaspor forması giyen Mehmet Güven ile 3 yıllık anlaşma sağladı. 

	 TORKU KONYASPOR  
	Polonya'nın Legia Varşova takımından Dossa Junior ile 2+1 yıllık ve Almanya'nın Paderborn takımından Alban Meha ile de 1+1 yıllık anlaşma sağladı. 

	 GENÇLERBİRLİĞİ  
	İsveç'in AIK takımından orta saha oyuncusu Panajotis Dimitriadis, İsveçli kaleci Per Johannes Hopf ve Danimarkalı orta saha oyuncusu Martin Spelmann ile sözleşme imzaladı.  

	MESUT ALAN 
