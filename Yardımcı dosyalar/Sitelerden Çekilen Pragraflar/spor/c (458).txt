BERLİN - FC Köln'ün 
                resmi 
               
                internet 
               sitesinden yapılan açıklamada, Patrick Helmes'in, profesyonel 
                    futbol 
                   yaşamına veda ettiği ve bundan sonraki dönemde 21 yaş altı takımında yardımcı antrenör olarak görev alacağı ifade edildi. Helmes'in futbolculuk kariyerini sonlandırmasının nedeninin uzun süredir kalçasında yaşadığı sakatlık olduğu belirtildi. 
Alman milli takımda da forma giyen 31 yaşındaki futbolcu ise sakatlığından sonra uzun süre sahalara dönmek için çalıştığını ancak vücudunun buna izin vermediğini vurguladı. Helmes, bu nedenle kendisini yeni hedeflere yönlendirmek istediğini ve FC Köln'ün 21 yaş altı takımındaki yeni görevinden dolayı mutlu olduğunu vurguladı. 
En son 11 Mayıs 2014'te forma giyen Alman oyuncu, uzun süredir kalçasındaki kıkırdak zedelenmesi nedeniyle sahalardan uzak kalmıştı. 
Kariyeri boyunca 13 kez 
                Almanya 
               Milli Takımı forması giyen Helmes, Bundesliga'da ise Bayer Leverkusen, Wolfsburg ve FC Köln takımlarında görev yaptı. Bundesliga'da 98 kez maça çıkan Patrick Helmes, 45 gol attı. (AA)  