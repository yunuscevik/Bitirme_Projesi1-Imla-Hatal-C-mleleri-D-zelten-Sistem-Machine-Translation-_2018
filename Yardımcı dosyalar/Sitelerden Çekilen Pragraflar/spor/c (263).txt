
	Sebahattin Çakıroğlu, Trabzonspor Başkanı İbrahim Hacıosmanoğlu'nun TFF başkanlık seçimindeki tutumunu eleştirdi. Başkan Hacıosmanoğlu'nun yapılacak yeni seçimde Yıldırım Demirören'i desteklediğini savunan Çakıroğlu, konuyla ilgili olarak sosyal medya hesabı üzerinden açıklamada bulundu. Sebahattin Çakıroğlu'nun açıklaması şu şekilde: 

	"Önümüzde TFF seçimi var ve mevcut yönetim yeniden aday. Trabzonspor yönetimi de seçimde konumu itibariyle kilit rol üstleniyor. Lakin Hacıosmanoğlu'nun şu ana kadar Demirören'e karşı açık ve net tavır almaması düşündürücü ve bir o kadar manidar. Trabzonspor'un çekimser kalması demek Demirören'i destekliyor anlamına gelir. Bu Trabzonspor'a ihanettir. Hacıosmanoğlu'nun çıkıp açık açık Trabzonspor'un hakkını gasp eden şikeyi şikeyle örten Demirören'e karşı olduğunu bir basın toplantısıyla açıklamalıdır. Hiç kimsenin kişisel menfaatleri için TFF kapısında onlarca defa Trabzon'un hakkını savunmak için canını dişine takan Trabzonsporlu'ların onuru ve gururuyla oynamaya hakkı yoktur. 

	Ben Hacıosmanoğlu'na şunu ya da bunu destekle diyemem lakin Demirören Trabzonspor'un 'kırmızı çizgisidir'. Kimse kapalı kapılar ardında hesap yapmasın. Çekimser kalmak, Demirören yönetimine adam vermek; Demirören ve yönetiminin Trabzonspor aleyhine vermiş olduğu bütün o utanç verici kararların altına imza atmak olur. Kabul edilemez."  
