
	İspanya Birinci Futbol Ligi’nde (La Liga) geçtiğimiz sezonu Barcelona ve Real Madrid’in ardından 3. sırada tamamlayan Atletico Madrid, 2015-2016 sezonu öncesi transfer dönemine de hızlı başladı. Diego Simeone’nin ekibi, Brezilyalı defans oyuncusu Joao Miranda ve 29 yaşındaki Hırvat golcü Mario Mandzukic’in transferinden 30 milyon Euro’luk gelir elde edecek. 

	 İKİ YILDIZDAN 30 MİLYON EURO GELİR  
	İtalyan ekibi Inter ile Miranda için 12 milyon Euro bonservis bedeli karşılığında el sıkışan Madrid ekibi, bir başka İtalyan temsilcisi Juventus ile ise Mandzukic için masaya oturdu. Bu sezon La Liga’da 28 maçta 12 gol, 5 asistlik performans sergileyen Hırvat golcüyü Juventus’a 18 milyon Euro karşılığında satan Atletico Madrid, iki oyuncunun transferinden 30 milyon Euro’yu kasasına koyacak. 

	MESUT ALAN   
