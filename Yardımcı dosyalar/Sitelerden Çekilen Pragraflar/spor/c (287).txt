
	5. İstanbul Hapkido Şampiyonası Bakırköy Belediyesi Atatürk Spor ve Yaşam Köyü Spor Salonu'nda gerçekleşti. 'Uyuşturucuyla mücadelede tek yok spor' sloganı ile gerçekleşen organizasyonda Türkiye'nin çeşitli illerinden 250 kadar sporcu katıldı. Vatandaşların da yoğun ilgi gösterdiği müsabakalarda genç sporcular hünerlerini sergiledi. 

	Organizasyon sırasında açıklamalarda bulunan Dünya Uyuşturucuyla Mücadele Eden Sporcular Federasyonu ve THMAF Başkanı Kaya Muzaffer Ilıcak, gençleri spor vasıtasıyla kötü alışkanlıklardan uzak tuttuklarını belirtti. Bu tür organizasyonları yapmaya devam edeceklerini belirten Ilıcak, "Biz bu organizasyonu Bakırköy Belediyesi ile ortaklaşa yapıyoruz. Zaten yapmak istediğimiz Dünya Uyuşturucuyla Mücadele Eden Sporcular Federasyonu olarak uyuşturucu ve kötü alışkanlıklardan, özellikle de dopingden korunmanın tek yolu genç yaşta çocukları spora alıştırmakla var olduğuna inanıyoruz. Çocuklarımızı kötü alışkanlıklardan onları spora yönlendirmek vasıtasıyla kötü alışkanlıklar uzak tutmaya çalışıyoruz. Bu da organizasyonlarımızdan bir tanesi. Her organizasyonda 10 dakika aralardan, yarım saat aralarda bu çocuklara uyuşturucunun kötü olduğunu, iyi spor yapmanın ise dopingsiz yoldan geçtiğini anlatıyoruz. Bu organizasyonlara daha da geniş kapsamlı önümüzdeki sezon yine yapmaya devam edeceğiz ve çocuklarımı bilinçlendireceğiz" ifadelerini kullandı.  

	 KAAN ÜLKER - MEHMET SELMAN BEKTAŞ  
	  
