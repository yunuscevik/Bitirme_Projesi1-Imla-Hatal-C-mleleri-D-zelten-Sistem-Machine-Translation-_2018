
                    ANKARA 
                   - Erdal Alkış, yazılı açıklamasında, adaylığının önüne engel çıkarılması için delegelere baskı yapıldığını savundu. Adaylar arasında haksız rekabet ortamının bulunduğunu iddia eden Alkış, 41 delegenin imzasını topladığını bildirdi. 
TFF ve Kulüpler Birliği Vakfı arasında Süper Lig AŞ'nin kurulması için imzalanan iyi niyet protokolü ile seçim öncesi 1, 2, ve 3. lig temsilcilerine karşı algı oluşturulmaya çalışıldığını ileri süren Alkış, şöyle devam etti: "Ortaya çıkarılan, bir illüzyondan başka bir şey değildir. Bu durum aynı zamanda demokratik olan seçim sürecini diğer başkan adayları açısından antidemokratik bir duruma getirmektedir. Ayrıca kulüplerimize ve kamuoyuna doğru anlatılmadığını biliyoruz. Yapılmak istenen, bütün kulüplerimizi nefessiz bırakarak, Süper Lig AŞ'nin vicdanına mahkum etme projesinden başka bir şey değildir. Hiçbir matematiksel hesaba uymadığı halde yapılmak istenen bu proje, zaten kötü yönetilen Türk futbolunu kısa zamanda bitirecektir." 
Alkış, Süper Lig AŞ projesinin paylaşılmayan kısımlarını ve diğer detaylarını Cumhurbaşkanı Recep 
                Tayyip Erdoğan 
              'a en kısa zamanda anlatacağını kaydetti. 
Fenerbahçe Kulübü Başkanı Aziz Yıldırım ve 
                Türkiye 
               Futbol Direktörü Fatih Terim'in, Türk futbolunun en büyük iki problemi olduğunu iddia eden Alkış, "Sayın Yıldırım Demirören'in seçim stratejilerinden anladığımız, bu kişilerin sözcülüğünden başka bir görev icra edemeyeceğidir. Bana destek veren tüm destekçilerimizin affına sığınarak adaylıktan bu maksatla çekildiğimi ancak Türk futbolunun bekası için her an mücadeleye devam edeceğimi kamuoyuna saygıyla arz ediyorum" ifadelerini kullandı. (AA)  