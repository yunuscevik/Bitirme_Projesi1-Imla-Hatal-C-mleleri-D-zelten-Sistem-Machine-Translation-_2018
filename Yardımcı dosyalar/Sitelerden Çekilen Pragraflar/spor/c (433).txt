 RADİKAL -
                Türkiye 
               Basketbol Ligi final serisinde 
                Anadolu 
               Efes'i 4-1'le geçerek 28 yıl sonra kupaya uzanan Pınar Karşıyaka yöneticilerinin, Boğaziçi Köprüsü'ne bayrak asmak için yaptıkları başvuru 
                    İstanbul 
                   Valiliği tarafından onaylandı.  Pınar Karşıyaka'nın 100 metrekarelik bayrağı 
                bugün 
               öğle saatlerinde iki yakayı bir araya getiren Boğaziçi Köprüsü'ne asıldı. Ancak, hava delikleri açılamadığı için bayrak köprünün altına yapışıp kaldı. 
 
Asılmasıyla birlikte bayrağı görmek isteyen yeşil beyazlı takım taraftarları Ortaköy'e hücum etti. Bu anı ölümsüzleştirmek isteyen taraftarlar bayrak manzaralı fotoğraf çektirme yarışına girdi.Taraftarlar, en son 1987'de şampiyon olduklarını hatırlatarak, 28 yıl sonra gelen şampiyonluk için çok mutlu olduklarını belirtti. Bazı taraftarlar takımlarının bayrağının Boğaziçi Köprüsü'ne asılmasından dolayı büyük gurur duyduklarını söyledi. 
 
 BAYRAK ASILDI AMA.   
Büyük emekler vererek 100 metrekarelik dev bayrağı Boğaziçi Köprüsü'ne getiren Karşıyakalılar, bayrağa hava delikleri açmayı unuttu. Bu şekilde sallandırılan bayrak, Boğaz'ın sert rüzgarı yüzünden köprünün altına yapışıp kaldı. Bayrak dalgalanmadığı için, köprünün diğer tarafından bakanlar bayrağı göremiyor. 
 
Şimdi gözler Karşıyaka yöneticilerinde... Bayrak değiştirilecek mi, yoksa hava delikleri mi açılacak?Türkiye Basketbol Ligi final serisinde Anadolu Efes'i 4-1'le geçerek kupaya uzanan Pınar Karşıyaka, sevincini İstanbul'da da kutlayacak. İzmir temsilcisinin geçtiğimiz günlerde İstanbul Valiliği'ne Boğaziçi Köprüsü'ne bayrak asmak için yaptığı başvuruya olumlu yanıt geldi. Yeşil-kırmızılılar, bugün Boğaz'ın iki yakasını birleştiren köprüye 100 metrekarelik dev bir bayrak asacak.  