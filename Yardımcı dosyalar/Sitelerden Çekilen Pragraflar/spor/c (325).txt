
	5. İstanbul Hapkido Şampiyonası, Bakırköy Belediyesi Atatürk Spor ve Yaşam Köyü Spor Salonu'nda "Uyuşturucuyla mücadelede tek yol spor" sloganı ile saat 09.30'dan itibaren gerçekleşecek. Dünya Uyuşturucuyla Mücadele Eden Sporcular Federasyonu ve Türkiye Hapkido Mücadele Sanatları Federasyonu (THMAF), Başkanı Kaya Muzaffer Ilıcak yaptığı açıklamada, "Bakırköy Belediyesi ile yaptığımız bu organizasyonda, sporcuların hangi spor dalı olursa olsun temiz sporun insan hayatına kazandıracaklarının önemi açısından bakmamız gerekir. Dünyadaki bütün kötü alışkanlıklar sporla ve samimi aile ortamıyla yok edilir. Hapkido sporunda birliği beraberliği kurmak istiyoruz. Artık spor ve faydaları ön plana çıkmalı. Şampiyonamıza hapkido sporu yapan bütün dal, ekol ve sistemlere dahil spor kulüpleri davetlidir" dedi.  
