
	Bu yıl ilk kez düzenlenen ve Avrupa’nın Olimpiyatları olarak lanse edilen Bakü 2015 Avrupa Oyunları’nda Bursa Büyükşehir Belediyespor Kulübü sporcuları sergiledikleri mücadeleyle parmak ısırtıyor. 60 kilogram ay-yıldızlı formayı terleten, Bursa Büyükşehir Belediyespor Kulübü sporcusu Yasin Yılmaz, boks müsabakalarında ilk turda Alman rakibini teknik nakavt ile geçerek adını ilk 16’ya yazdırmıştı. Yasin Yılmaz, bu turda da Slovak rakibi Michal Zatorsky’i 2-1 geçerek çeyrek finale yükselme başarısını gösterdi. Bursa Büyükşehir Belediyespor Kulübü sporcusu Yasin Yılmaz, çeyrek finalde İrlandalı rakibi Sean Mc Comb ile 23 Haziran Salı günü saat 12:15’te yarı final mücadelesi verecek. 
	Bakü 2015 Avrupa Oyunları’nda daha önce Bursa Büyükşehir Belediyespor Kulübü Masa Tenisi sporcusu Melek Hu, bronz madalya kazanmıştı.  
