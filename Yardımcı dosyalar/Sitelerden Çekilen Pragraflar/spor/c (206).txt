

  
    
      
       
     
	Sarı-Kırmızılı kulüpteki geleceği belirsizliğini koruyan Felipe Melo’ya bir talip daha çıktı. 
	 
	Defansif orta saha oyuncusu M’Bia’yı Trabzonspor ’a kaptıran Sevilla , bu boşluğu Galatasaray ’ın Brezilyalı yıldızıyla doldurmak istiyor. İspanyollar, önümüzdeki günlerde Cim Bom’un kapısını çalarak resmi teklif  yapmaya hazırlanıyor. Hatta Sambacı’nın menaceriyle bir görüşme yapıldığı ve detayların konuşulmaya başlandığı da gelen haberler arasında. İnter konusunda ise yeni bir gelişme yok. Çünkü İtalyan  kulübü, şu an için listedeki öncelikli isimlerle ilgileniyor. Eğer bu oyunculardan olumlu sonuç çıkmazsa, Melo yeniden gündeme gelecek. Tecrübeli oyuncu , diğer yandan da Galatasaray’dan da haber bekliyor. 
	 
	 Galatasaray’la masaya oturacak  
	 
	Tarafların bu hafta içinde Florya ’da bir araya geleceği tahmin ediliyor. Şu sıralarda ailesiyle birlikte ABD ’te tatil  yapan Melo, bu görüşmeye menaceri vasıtasıyla katılacak. Bu görüşmeden nasıl bir sonuç çıkacağı ise merak konusu.  
	  
  
 
