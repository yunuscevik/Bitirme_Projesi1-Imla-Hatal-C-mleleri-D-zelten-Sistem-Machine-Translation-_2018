TRABZON - Son iki sezondur kiralık olarak forma giydiği Sevilla'da UEFA 
                Avrupa 
               Ligi'ni kazanan Stephane Mbia, Trabzonspor'a adeta şok yaşattı. 
Sportif Direktör Süleyman Hurma ile 1 Haziran'da özel uçakla Trabzon'a gelen, tesisleri, kenti ve inşaatı devam eden Akyazı Stadyumu'nu gezen Stephane Mbia, daha sonra Kamerun Milli Takım kampına katılmıştı. Trabzonspor'un yanı sıra Inter'in de yakından ilgilendiği Mbia ile yapılan görüşmelerin olumlu sonuçlanması ve prensip anlaşmasına varılması üzerine, 10 Haziran'da bu futbolcuyla görüşmelere başlandığı yönünde borsaya bir açıklama gönderildi. 
