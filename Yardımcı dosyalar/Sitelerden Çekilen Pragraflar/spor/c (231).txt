
	Geçtiğimiz cuma günü Kemer sahilinin 4 kilometre açığındaki 143 metre derinliğindeki alanda yapılan rekor denemesinde tek nefeste asansörle derine indirilen ve 120 metreyi de aştığı belirtilen Devrim Cenk Ulusoy, yüzeye çıktığında sığ su bayılması geçirerek hastaneye kaldırılmıştı. 

	Pazar günü öğle saatlerinde tedavi görmekte olduğu hastaneden taburcu edilen Devrim Cenk Ulusoy, Kemer Belediyesi binasında düzenlenen basın toplantısında açıklamalarda bulundu. 

	İsim vermeden Dünya Sualtı Aktiviteleri Konfederasyonu (CMAS) Teknik Kurul Başkanı, Türkiye Sualtı Sporları Federasyonu (TSSF) Serbest Dalış Teknik Kurul Başkanı, ODTÜ Orta Doğu Teknik Üniversitesi Sualtı Sporları Kulübü Başkanı Levent Ucuzal'ı eleştiren Devrim Cenk Ulusoy, 125 metreye 2 metre kala ipi bıraktığı ve yüzeye son 10 metre kala arkadaşlarının desteğini aldığı iddialarının spekülasyondan ibaret olduğunu ileri sürdü. 

	HANIM TÜRK 
 

	Bir soru üzerine aslında 125 metreye daldığının farkında olmadığını, 120 metreye daldığını düşündüğünü ve bu yüzden hissettiği basıncın olağanüstü olduğunu ifade eden Devrim Cenk Ulusoy, kontrolü kulaklarındaki basıncı eşitlemeye dayandırdığını belirterek, "Herhangi bir problem veya sıkıntı olacaksa yukarıda olması için çaba harcadım. Tabii ki bu çaba içerisinde herhangi bir şey yapmadım ama aşağıda derin dalış yaparken ben bir şeylerin ters gittiğini gerçekten anladım. Bu kadar hiç kulağımı eşitlememe olayı olmamıştı bende, bir de ben bu kadar baskıyı hiç hissetmemiştim" diye konuştu. 

	 "BEN BU REKORU KIRDIĞIMI BİLİYORUM"  

	Rekor denemesiyle ilgili raporları beklediklerini ve en geç 3 ay içinde rekor denemesini yeniden yapacaklarını kaydeden Ulusoy, "Ben bu rekoru kırdığımı biliyorum, bunun sadece onaylanması için bir kez daha dalacağım. Sizlerin karşısına 120 metrelik rekoru kırarak çıkacağım" dedi.  

	HANIM TÜRK 
