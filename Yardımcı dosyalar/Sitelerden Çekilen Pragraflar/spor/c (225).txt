
	Bursa Büyükşehir Belediyesi tarafından yaptırılan ve yaklaşık 185 bin metrekarelik inşaat alanına sahip olan yeni stadyumunda çalışmalar son aşamaya geldi. Özlüce Tesisleri’nde dün kesilmeye başlanan çimler sabah saatlerinden itibaren Timsah Arena’ya özel araçlarla getirildi. 16 bin parça halinde taşınacak çimler, günde bin metrekare serilerek bir hafta içinde bitirilmesi hedefleniliyor. 

	Bursaspor Çim Sorumlusu Muhittin İpek, çimleri dün sökmeye başladıklarını hatırlatarak, "Şu andan itibaren Timsah Arena’ya getiriyoruz. Kalacağı yerde adapte olmasını ve iyi şekilde bakılmasını sağlayacağız. Yaklaşık 1 hafta içerisinde tamamlayacağız. 1 ay içerisinde de futbol oynamaya elverişli hale gelecek" dedi. 
	Öte yandan Timsah Arena’nın çatısında ve çevresinde de çalışmalar tüm hızıyla sürüyor.  

	AHMET FARUK ÇABUK   
