
	Haydar Aliyev Arena’da erkekler serbest stil müsabakalarının son gününde 61, 70, 86 ve 125 kiloda sporcular minderde madalya içinin mücadele etti. 

	125 kiloda dünya şampiyonu milli güreşçi Taha Akgül, ilk tur maçında Azerbaycanlı sporcu Magomedov’u 5-2 mağlup ederek çeyrek finale adını yazdırdı. Polonyalı rakibi Robert Baran’ı 5-0 önde iken tuşlayarak yarı finale yükselen Akgül, Slovak güreşçi Soslan Gagloev karşısında 6-0 öndeyken rakibini sadece yine tuşla yenerek finale yükseldi. Taha Akgül finalde altın madalya için Belaruslu Aleksei Shemarov ile karşılaştı. Akgül karşılamadan 6-0 galip ayrılarak altın madalyanın sahibi oldu. 

	 ”TEK EKSİĞİM OLİMPİYAT ŞAMPİYONLUĞU”  

	Azerbaycan’ın başkenti Bakü’de devam eden 1. Avrupa Oyunları’nda milli güreşçilerden Taha Akgül altın madalya, Münir Recep Aktaş ile Yakup Gör ise bronz madalya için mindere çıktı. 
	Haydar Aliyev Arena’da erkekler serbest stil müsabakalarının son gününde 61, 70, 86 ve 125 kiloda sporcular mindere çıktı. 

	 TAHA AKGÜL ALTIN MADALYA KAZANDI  
	125 kiloda dünya şampiyonu milli güreşçi Taha Akgül, ilk tur maçında Azerbaycanlı sporcu Magomedov’u 5-2 mağlup ederek çeyrek finale adını yazdırdı. Polonyalı rakibi Robert Baran’ı 5-0 öndeyken tuşlayarak yarı finale yükselen Akgül, Slovak güreşçi Soslan Gagloev'i de yine tuşla yenerek finale yükseldi. Taha Akgül finalde Belaruslu Aleksei Shemarov da 6-0 mağlup ederek altın madalyanın sahibi oldu. 

	 AKGÜL: ”İKİ ÜLKE BAYRAĞINI DALGALANDIRMAK İÇİN TÜRKİYE’DE SÖZ VERMİŞTİM”  
	Karşılaşma sonrası açıklamalarda bulunan şampiyon güreşçi Akgül, ”Daha önce büyüklerde Avrupa Şampiyonu oldum. Bu rekoru geliştirdim. Şampiyonanın Azerbaycan’da olması da benim için önemliydi. Ülkemizin bayrağını güreşin son gününde dalgalandırdım. Burada Azeri kardeşlerimizle birlikte İstiklal Marşı'nı okumak benim için diğer müsabakalardan daha önemliydi. İki ülke bayrağını dalgalandırmak için Türkiye’de söz vermiştim, bunu yerine getirdim” dedi. 

	 "TEK EKSİĞİM OLİMPİYAT  
	Akgül, Las Vegas'ta Dünya Şampiyonası'na katılacağını belirterek, ”Burada ilk 5’e girenlere olimpiyat vizesi veriyorlar. Olimpiyata giderken orada şampiyon olup madalya alabilmek lazım. Tek eksiğim olimpiyat, bütün şampiyonalarda madalya kazandım. Sadece tek olimpiyat madalyam eksik. Onu da 2016 Rio Olimpiyatları’nda tamamlamayı düşünüyorum” diye konuştu. 
	Azerbaycan’ın organizasyonun hakkını verdiğini belirten Akgül, ”İlk defa yapılmasına rağmen harikaydı. Sporcuların rahatlığı için her şey düşünülmüş. Bu konuda bütün ülkelerin Azerbaycan’ı örnek alması lazım. İlk turda Azerbaycanlı sporcuyla karşılaşmak istemezdim. O da bronz madalya aldı, kendi ülkesinde eli boş da dönebilirdi. Onunla güreşmekten üzüldüm ama bu bir müsabaka. Fair-play çerçevesinde şampiyonluğumuzu elde ettik. O da 3. oldu. Diğer müsabakalarda onunla yine karşılaşacağız” diye konuştu. 

	 MÜNİR RECEP AKTAŞ VE YAKUP GÖR BRONZ MADALYA İÇİN MÜCADELE ETTİ  
	61 kiloda mindere çıkan milli güreşçi Münir Recep Aktaş, Belaruslu rakibi Dzianis Maksimau’yu 7-3 mağlup ederek çeyrek finale yükseldi. Recep Aktaş, Rus güreşçi Aleksandr Bogomoev’e çeyrek finalde mağlup oldu. Daha sonra Azerbaycanlı sporcu Hacı Aliyev ile bronz madalya için mindere çıkan Aktaş mücadeleden 10-2 mağlup ayrılarak bronz madalya alma şansını kaçırdı. 

	 YAKUP GÖR BRONZ MADALYA KAZANDI  
	70 kiloda bir diğer güreşçi Yakup Gör, ilk tur maçında Sırp rakibi Robert Olle’yi 10-0’lık skorla ve teknik üstünlükle mağlup ederek çeyrek finale yükseldi. İtalyan rakibi Angelo Costa’yı 10-0’lık skorla ve teknik üstünlükle mağlup ederek yarı finale yükselen Yakup Gör, Rus rakibi Magomedrasul Gazimagomedov’a 6-0 mağlup oldu ve altın madalya şansını kaybetti. Yakup Gör, bronz madalya için minderde Sırp rakibi Zaur Efendiev ile karşılaştı. Gör, minderden 17-6 galip ayrılarak bronz madalyanın sahibi oldu. 
	Mücadele sonrası açıklamalarda bulunan Yakup Gör, ”İlk Avrupa Oyunları bizim için de büyük bir organizasyondu. Bronz madalya kazandım. Daha önce Dünya ve Avrupa ikinciliğim var. Altın için çıktım ama yarı finalde kaybettik. Bronz kazandığım için biraz teselli oldu. Kesin madalya sayısını bilmiyorum amam takım olarak iyi gidiyoruz. Organizasyonun Azerbaycan’da olması bizim için büyük avantajdı. Türkiye’den hiç farkı yoktu” ifadelerini kullandı. 
	Türkiye dün ve bugün yapılan erkekler serbest stil güreş müsabakalarını toplamda 1 altın, 1 gümüş ve 3 bronz olmak üzere toplamda 5 madalyayla tamamladı.  

	KAMİL NADİRLİ  
