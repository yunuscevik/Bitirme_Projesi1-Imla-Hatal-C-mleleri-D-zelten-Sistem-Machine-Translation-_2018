
                ABD 
              'de göğüs ve karından yapışık siyam ikizleri, 26 saat süren ameliyatla birbirinden ayrıldı. Houston kentindeki Teksas 
                Çocuk 
               Hastanesi cerrahlarından Dr. Darrell Cass, ikizlerin dünyaya geldiği nisan ayından bu yana hazırlık yaptıkları ameliyatın başarılı geçtiğini, ancak 10 aylık ikizlerin durumunun hala ciddiyetini koruduğunu söyledi... 

                Milliyet 
              'te yer alan habere göre Cass, "Kızlar, bir hafta boyunca solunum makinesine bağlı kalacaklar, sonra birkaç ay yoğun bakım ünitesinde tedavi görecekler" dedi... 
 
Ameliyata 12 cerrah, 6 anestezi uzmanı ve 8 hemşire katıldı. Knatalyne Hope ve Adeline Faith kardeşlerin göğüs duvarı, akciğerleri, diyaframı, karaciğeri, bağırsakları ve kalça kemiği yapışıktı. 
Siyam ikizlerinin annesi Elysse Mata, bebeklerinin durumunu Ocak 2014'te çektirdiği bir ultrason sırasında öğrendiğini söyledi... 
5 yaşında bir de oğlu olan Mata, doğduklarında her biri sadece 1,5 kilogram olan kızlarını ameliyatla birbirinden ayıran cerrahlara müteşekkir olduğunu belirtti. Mata, "Hope ve Adeline'ı ameliyat odasından iki ayrı sedyede çıkarken görmek, büyük bir mucizeydi" dedi. 
  
  