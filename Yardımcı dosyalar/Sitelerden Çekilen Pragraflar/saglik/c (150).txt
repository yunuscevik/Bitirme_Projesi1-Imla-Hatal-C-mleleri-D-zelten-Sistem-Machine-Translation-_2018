
	Meme büyütme operasyonlarının dünya üzerinde en fazla yapılan cerrahi operasyonlar arasında yer aldığını söyleyen Estetik International Sağlık Grubu kurucusu Op. Dr. Bülent Cihantimur, Örümcek Ağı Estetiği ile göğüslerde oluşan sarkıklıkları toparlayabildiklerini ve yağ enjeksiyonu yaparak da göğüsleri büyütebildiklerini açıkladı. “İstenilen büyüklükte olmayan göğüslere, meme protezi yani halk arasında silikon yerleştirerek istenilen formun ve büyüklüğün sağlanması mümkün” diyen Op. Dr. Bülent Cihantimur “Göğüslerinin biraz daha büyük olmasını isteyenler, cerrahi girişimlerden korktukları ve doğal bulmadıkları için estetik ameliyatlara sıcak bakamıyorlar. Yapısal özelliklerinden dolayı da zamanın izleri oldukça fazla gözlemleyebildiğimiz meme bölgesinde Örümcek Ağı Estetiği yaparak sarkıklıkları toparlayabiliyoruz. Aynı operasyon içerisinde eğer hastamız göğüslerinin bir miktar büyümesini de istiyorsa eğer, yağ transferi yaparak 1-2 cup büyüme sağlanabiliyor” şeklinde konuştu. 

	 MEME ESTETİĞİNE AMELİYATSIZ ÇÖZÜM  
	“Örümcek Ağı Estetiği sadece yüze değil, cilt olan her yere yapılabilen bir tekniktir” diyen Op. Dr. Bülent Cihantimur, meme estetiğinin bu teknikle nasıl yapıldığını şu sözlerle anlattı: “Göğüslerin anatomik yapısına bakarsak, içinde örümcek ağına benzer bir yapının olduğunu gözlemleriz. Bu yapının içerisinde adale dokusu yoktur, büyüklüğünü ve dikliğini yağ ve diğer destek dokular sağlar. Zaman içinde özellikle yer çekimine bağlı olarak bu örümcek ağına benzeyen yapıda gevşeklik oluştur. İşte biz Örümcek Ağı Estetiği ile bu dokulara destek kuvvet ekliyoruz. Bu teknikle göğsün toparlanması sağlanıyor. Ardından eğer hastamız biraz daha büyük göğüslere sahip olmak istiyorsa, hastamızın yine kendi bölgesel yağından aldığımız ve kök hücreden zengin hale getirdiğimiz yağı, mikro girişlerle meme gölgesine enjekte ediyoruz.” 

	 İRİLİK DEĞİL, DOĞALLIK VE DİRİLİK ÖNEMLİ  
	Meme estetiğinde iri memenin değil, doğal ve diri göğüs yapısının makbul olduğunu söyleyen Op. Dr. Bülent Cihantimur, “Hastalarımız en çok doğal göğüsler istiyor, kalıp gibi duran ve ameliyat izi olan göğüsler istemiyorlar. Zaten her zaman vurguladığım gibi meme estetiğinde kesinlikle iri meme değil, doğal ve diri göğüs yapısı makbuldür. İşte Örümcek Ağı Estetiği ile form kazandırılan meme dokusuna, Cihantimur Yağ Transferi ile entegre ettiğimiz uygulama, bu üçünü hastamıza armağan edebiliyor” dedi. Cihantimur, uygulamanın diğer avantajları hakkındai se şunları söyledi: “Öncelikle kesi yapılmadığından, iz kalmıyor. Hastamızın göğüslerini büyütmek için kullandığımız yağ enjeksiyonu, yine kendi bölgesel yağından elde ediliyor ve dolayısıyla söz gelimi göbek gölgesinden yağı aldıysak, bu alanda da incelme sağlanıyor. Transfer edilen yağ, kök hücreden zengin hale getirilmiş haldedir. Bu da meme dokusuna yapay bir madde yerleştirmeden, hastanın yine kendi dokusunun konulmasıyla sağlanıyor. Dokunulduğunda ya da görüntü olarak en doğal duruşu ve hissi veriyor. Kök hücrenin tüm tedavi edici özellikleri ve Örümcek Ağı Estetiği ile günden güne artan kolajen dokunun tüm avantajları göğüs bölgesinde hissediliyor.” 
	  
