 							
							
							
													
                      	 Opr. Dr. Kamil Furtun Yoğun Bakım Ünitesi açılışında konuşan İzmir  Valisi Mustafa Toprak, hizmete giren yoğun bakım ünitesiyle hastanenin daha işlevsel hale geldiğini belirtti. Samsun'da, insanları tedavi etmek, can kurtarmak amacıyla çalışan Furtun'un canice katledildiğini kaydeden Toprak, Furtun'un adının İzmir'de yaşatılmasının sağlık  çalışanlarına yönelik saldırılar konusunda farkındalık yaratacağına, Furtun'un hatıralarını canlı tutacağını söyledi.    Güney Bölgesi Kamu Hastaneler Birliği Genel Sekreteri Prof. Dr. Behzat Özkan da insanoğlunun varlığı boyunca öğretmenlik ve doktorluk mesleğinin ön plana çıktığını ifade ederek, iki meslekte çalışanların başkalarının mutluluğu için kendini işine adadığını dile getirdi. Doktorların başkalarının derdine deva olmak için kendi derdini unuttuğunu aktaran Özkan, ancak bazen hasta ruhlu insanların onlara kötülük yapabildiğini vurguladı. Özkan, yoğun bakım ünitesine Furtun'un adının verilmesiyle, meslektaşlarının adının ölümsüzleştirildiğini sözlerine ekledi.  Açılışa, İl Sağlık Müdürü Ayhan İzzettinoğlu, Gaziemir Belediye Başkanı Halil İbrahim Şenol da katıldı. Hayırsever desteğiyle yapılan yoğun bakım ünitesinin 5 yatak kapasitesi bulunuyor. 						
						
							
												
