 							
							
							
													
                      	 İngiltere Yüksek Mahkemesi dünyada bir ilk olduğu belirtilen olayı inceledi ve adamın annesi tarafından dünyaya getirilen oğlunu, kanunlara göre aynı zamanda kardeşi olsa da resmen evlat edinebileceğine karar verdi.   "DURUM YASALARA TAMAMEN UYGUN"    Davaya bakan Yargıç Lucy Theis konu ile ilgili yaptığı basın açıklamasında Bu, bildiğim kadarıyla, bu mahkemenin ya da işlemi gerçekleştiren kliniğin daha önce karşılaşmadığı bir durum. Ancak yaptığımız incelemelerde bu durumun yasalara tamamen uygun olduğunu gördük dedi.   BABA 20'Lİ YAŞLARINDA   İsmi basına açıklanmayan babanın 20li yaşlarında olduğu ve uzun süredir çocuk sahibi olmak istediği belirtildi. Adamın iyi bir iş bulup bir çocuğun bakımını üstlenebilecek maddi yeterliliğe ulaştığında taşıyıcı anne yöntemi ile çocuk sahibi olmaya karar verdiği ancak ancak seçtiği taşıyıcı annenin sağlık  problemleri yüzünden ona yardım edemediği belirtildi.   İNGİLİZLER YASALARIN SIKILAŞTIRILMASINI İSTİYOR   Bunun üzerine adamın annesinin bebeği taşımaya gönüllü olduğu ve torununu sağlıklı bir şekilde dünyaya getirdiği açıklandı. Bir çok kişi İngiliz basınında kendine geniş yer bulan bu vakanın tüp bebek ve taşıyıcı annelik yasalarının sıkılaştırılması gerektiğine işaret ettiğini savundu.   						
						
							
												
