

  
    
      
       
     
	
		Tayland Sağlık  Bakanlığı yetkilileri, bir süredir Güney Kore ’de etkili olan MERS salgının Tayland’a sıçradığını bildirdi.  
		  
	
		Halk Sağlığı Bakanı Rajata Rajatanavin basın  toplantısında yaptığı açıklamada, MERS virüsü tespiti edilen 75 yaşındaki bir kişinin hayatını kaybetmesinin ardından, ülkede salgın  nedeniyle ilk ölümün meydana geldiği doğruladı. 
		  
	
		Rajata, hastanın kalp  rahatsızlığı nedeniyle başkent Bangkok’a gelen Ummanlı bir iş adamı  olduğunu kaydederek “İki farklı laboratuvardan alınan sonuçlara göre; hastanın MERS virüsü taşıdığını söyleyebiliriz” dedi. Bakan, hastanın 3 akrabasının da aralarında bulunduğu 59 kişinin testten geçirildiğini sözlerine ekleyerek, kente geldiği ilk gün testten geçirilen hastada MERS virüsünün tespit edildiğini belirtti.  
	
		Tayland Salgın Önleme Birimi ise, ülkeye giriş yapılan 67 farklı noktada turistlerin kontrol edildiklerini bildirerek Tayland’da bulunan hastanelere alarma geçmeleri ve Ortadoğu  ile Güney Kore’den gelen turistlerin ayrıntılı bir şekilde incelenmeleri uyarısı yapıldığını kaydetti.  
	
		Suudi Arabistan ’da ilk olarak 2012  yılında ortaya çıkan MERS nedeniyle 454 kişi hayatını kaybetmişti. Güney Kore’de ise geçtiğimiz ay tespit edilen virüs nedeniyle şu ana kadar 23 kişi hayatını kaybetmiş, 6 bin 700 kişi karantina  altına alınmıştı.  
	
		 İHA   
 
  
 
