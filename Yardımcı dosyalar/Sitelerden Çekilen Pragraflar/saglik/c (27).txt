

  
    
      
       
     
	Halk dilinde çok yumurtalı kadın sendromu olarak bilinen polikistik over sendromu, Türkiye ’de her 5 kadından birini etkiliyor.  

	Polikistik over hastalarının yumurtalık dokusunun içerisinde olması gerekenden çok fazla sayıda yumurta olduğunu dile getiren Kadın Hastalıkları ve Doğum Uzmanı Op. Dr. Tolga Ecemiş, bu rahatsızlığa çok yumurtalı kadın sendromu demenin daha doğru olacağının belirterek konuyla ilgili bilgi şu bilgileri verdi: 

	 YUMURTA AZLIĞI DA PROBLEM 
	  

	“Yumurta azlığı gibi fazlalığı da problem olur. Kadınlar da çok yumurta olunca adetinin 13.-14. günü ovulasyon olması gerekirken çok yumurtaların içerisinden 1 yumurta seçilip atılamıyor. Bu hastalarda ovulasyon yani yumurtlama olmuyor . Yumurtlama olmayınca  da tabii ki gecikmeli adet görme, hormonal dengesizlik peşi sıra yüzde  40'ında obezite  arkasından da tüylenme devam ediyor ve bu kısır döngü etrafında dönmeye başlıyor. Gecikmeli adet gördükçe hormonal denge altüst oluyor. Hormonal denge altüst oldukça da gecikmeli adet görme derken arada obezite, insülin  direncinin başlamasıyla da artık olay geri dönüşümsüz bir hale geliyor." 

	 ADET DÜZENİ İÇİN İLAÇ  KULLANILMALI 
	  

	“Bu hastalık nedeniyle mutlaka düzenli adet görmek için bir hipertansiyon  hastası gibi bir diyabet  hastası gibi ilaç kullanması ve ilk adet gördüğü yaştan menopoza kadar sürekli adet düzeni için ilaç kullanılması gerekiyor. Gebe kalmak isteyen tadınlar için bu süreçte öncelikle yumurtlama tedavisi ilaçları veriyoruz. 1 ya da 2 yumurta gelişimi sağlanıyor. Böylelikle yumurta çatlamasının arkasından hem gebe kalması kolaylaştırılıyor hem de adet düzeni yerine geliyor. Ancak genel polikistik overli hastaların tedavi algoritmasında eğer bu hasta grubu 6 ay boyunca yumurta büyütmeye cevap verip gebe kalamıyorsa biz bu hasta grubunda vakit kaybetmeden tüp  bebeğe geçiyoruz.” 

	 MUTLAKA HEKİM KONTROLÜNDE OLUNMALI 
	  

	“Çünkü çok sayıda yumurta olunca kalite düşüyor. Tüp bebekte bu foliküllerin içerisinde gerçekte 100 mikron olan yumurtaları mikroskop altında kalitelilerini ayırıp seçiyoruz. Sonra onları değerlendirip kaliteli embriyo elde edip ana rahmine yerleştirerek gebelik oranlarını artırmaya çalışıyoruz. Sonuç olarak polikistik overli kadınlar, kaliteli yaşam için mutlaka hekim kontrolünde olmalıdır.’’ 

	İHA 
  
 
