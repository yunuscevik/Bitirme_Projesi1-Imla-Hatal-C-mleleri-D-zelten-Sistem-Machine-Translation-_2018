
	Kadınların yaşadığı ve rahat bir şekilde dile getiremediği genital bölgeye ilişkin sorunlara, artık son derece kolay ve cerrahi bir müdahale olmaksızın çözüm bulunabildiğini belirten Dr. Horasan, “Öncelikle cinsel sorunlarınızı çözecek ardından da eşinizle ilişkinizi düzeltebilecek bu müthiş uygulama dertlerinizin çaresi” diye konuştu. Kozmetik jinekoloji alanının, tüm dünya ve Türkiye’de de, son yıllarda çok önem kazandığını belirten Dr. Horasan, “Amerika Birleşik Devletleri’nde yılda yaklaşık 100.000 dolayında genital estetik operasyonu yapılıyor. Kadınlarda cinsel hayat öncesi ve sonrası genital estetik sorunlar yaşanabiliyor. Cinsel hayatın bozulması, idrar -gaita kaçırma, vaginal gevşeme , labium şekil bozuklukları bunların arasında daha sık görülenler” dedi. 

	 YARIM SAATTE GÜNDELİK YAŞAMINIZA DÖNEBİLİRSİNİZ  

	Operatör Dr. Fatma Horasan, hastaların cerrahi operasyonlarda yaşanabilecek komplikasyonlardan çekindiklerini, hatta anestezi almaya korktuklarını söyleyerek, Karbondioksit lazer cihazı ile tüm bu sorunların aşıldığını bildirdi. Bu uygulama ile cerrahisiz, dikişşiz, anestezi gerekmeden genital sorunların çözülebildiğini kaydeden Dr. Horasan açıklamasını şöyle sürdürdü : 
	“Bu yöntem ile kadınlar yaşadıkları pek çok problemi kolaylıkla geride bırakabilirler. Genital estetik, kadınlar için beden estetiği kadar önemlidir. Doğum öncesi ve sonrasında , cinsellikten zevk alamama, orgazm olamama, vaginal genişlik ve vagenden hava çıkması şeklindeki yakınmalar ile sürekli karşılaşmaktayız. Vajinal bölgedeki renk koyuluğu hastalarımızın yakındığı ancak nadir olarak dile getirebildiği bir başka konu.Bu sorunlara yaklaşık yarım saat süren bir uygulama ile son vermek mümkün.” 

	 KARBONDİOKSİT LAZER UYGULAMASI İZMİR’DE İLK KEZ UYGULANIYOR  

	Dr.Horasan, İzmir’de bir ilki gerçekleştirerek, Karbondioksit lazer yöntemiyle pek çok soruna çözüm getirdiklerini vurguladı. Bu yöntem ile vulva ve vajinadaki siğilleri de yok edebildiklerini belirten Operatör Dr. Fatma Horasan, işlemin bir başka önemli özelliğinin de, kızlık zarına zarar verilmemesi olduğunu söyledi. Dr.Horasan, çizgilerin ve çatlakların giderilmesinin de, lazerle kolayca yapılabildiğini belirterek, sözkonusu yöntem ile cilt altı kollagen doku gelişiminin sağlandığını,vaginal dokunun dakikalar içinde anestezisiz ve dikişsiz bir şekilde sağlandığının altını çizdi. 
	Karbondioksit lazerle gerçekleştirilen genital estetiğin, hastaları hem cinsel hem de psikolojik olarak tedavi ettiğini söyleyen Dr. Fatma Horasan açıklamasını şöyle tamamladı : 
	“Karbondioksit laser yöntemiyle gerçekleştirdiğimiz cinsel estetik operasyonları kapsamında, vaginal daraltma- genişletme, labium küçültme ve estetiği, doğum dikişleri izlerini ve sarkmayı giderme, idrar kaçırmanın giderilmesi, G noktası stimülasyonu, klitoris estetiği, siğillerin yok edilmesi ve genital bölgede cilt renginin açılması gibi işlemleri kolaylıkla yapabilmekteyiz. Uygulama sonrası hastamız hemen normal hayatına dönebilmektedir.”  
