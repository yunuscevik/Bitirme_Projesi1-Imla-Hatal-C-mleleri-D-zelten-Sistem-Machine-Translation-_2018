 							
							
							
													
                      	 Uzmanlar turşu, yoğurt ve bitter çikolatayı diğer insanlardan daha fazla tüketenlerin sosyal anksiyete (kaygı,endişe) belirtilerini daha az yaşadığını belirtti. Maryland Üniversiesi'nden uzmanlar, içinde faydalı bakteriler bulunan probiyotik besinlerin bağırsak florasını değiştirdiğini ve bu floranın da sosyal anksiyeteyi azalttığını söylüyor.    FERMENTE ÜRÜN TÜKETENLER İNCELENDİ   Psychiatry Research isimli bilimsel dergide yayınlanan araştırmada katılımcılara bir dizi soru soruldu ve son 30 günde tükettikleri besinler belirlendi. Yoğurt, soya sütü, turşu, lahana turşusu ve bitter çikolata gibi besinler dikkate alındı. Ayrıca insanların egzersiz yapma alışkanlıkları da incelendi. Bu besinleri tüketenler hayvanlar üzerinde yapılan ölçümlerde ise GABA denilen bir nörotransmitterların daha yüksek olduğu belirlendi. GABA, anti anksiyete ilaçlarında bulunan benzodiazepine ve diazepam etken maddesi ile benzer bir etki yapan sinir taşıyıcı. Bağırsaklar bilim dünyası tarafından ikinci beyin olarak da adlandırılıyor.     SOSYAL ANKSİYETE NEDİR?    Sosyal fobi olarak da bilinen sosyal anksiyete toplum içine çıkarken yaşanan gerginlik, sosyal ortamlarda bulunmaktan korkmak anlamına geliyor ve en sık görülen anksiyete (endişe, kaygı) bozuklukları arasında. Sosyal anksiyetesi olan insanlar her gün toplantı, grup önü konuşması ya da telefon konuşması gibi basit sosyal iletişim kurma sırasında gerilim ve zorluk yaşar.           						
						
							
												
