RADİKAL - Karanlıkta, aydınlıktaki gibi net görmek artık hayal olmayabilir. Amerikalı 
                bilim 
               insanlarının araştırması, denizin derinliklerinde, ışığın olmadığı bölgelerde yaşayan balıkların gözlerinden elde edilen, 
                gece 
               körlüğünün ve bazı 
                kanser 
               türlerinin tedavisinde kullanılan "Chlorin e6 (Ce6)" adlı bir kimyasalı içeren damlanın gözlere damlatıldığında, zifiri karanlıkta da görmeyi sağlayabildiğini ortaya koydu.Bilim insanları damlaya bu maddenin yanında insülin ve dimetil sülfoksid bileşiğini ekledi.  
Araştırmaya imza atanlardan biyokimya uzmanı Gabriel Licina'nın retinasına damlatılan sıvı sayesinde bilim adamının 50 metreye kadar bir alanda insan ve nesneleri ayırt edebildiği belirlendi. Birkaç saat sonra Licina'nın gözlerinin normale döndüğü ve aydınlıkta da sorun çekmediği belirtildi. Deneylerin devam edeceğini ifade eden biliminsanları, çalışmanın gece kurtarma çalışmalarına yardımcı olabileceğini vurguladı. 
Çalışmaya ilişkin makale, bilim adamlarının  "Science for the Masses (Halk için Bilim)  adlı sitesinde yer aldı. (aa)  