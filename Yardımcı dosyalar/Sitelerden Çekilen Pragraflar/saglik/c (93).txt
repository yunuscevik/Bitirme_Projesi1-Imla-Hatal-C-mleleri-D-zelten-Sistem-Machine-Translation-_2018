

  
    
      
       
     
	 Domates  suyunun  menopoz un olumsuz etkilerini hafifletebildiği belirlendi. 

	Bilim adamları, 8 hafta boyunca 93 kadından günde 2 kez 200 mililitre domates suyu içmesini istedi ve katılımcıların durumunu inceledi. Katılımcılarda menopozun anksiyete, ateş basması, sinirlilik hali gibi olumsuz etkilerinin azaldığı saptandı. Bilim adamları ayrıca domates suyunun daha fazla kalori  yakımını ve kötü kolesterolün düşmesini de sağladığını vurguladı. 

	Araştırmanın sonuçları  "Nutrition Journal"  dergisinde yayımlandı. Daha önce yapılan araştırmalar, domates suyundaki gamma-aminobütirik asit gibi kimyasalların östrojen  hormonuna benzer etkileri olduğunu ortaya koymuştu. 

	 AA 
	  
  
 
