 RADİKAL -Art arda gelen gribe bağlı ölümlerin ardından Sağlık Bakanlığı domuz gribiyle ilgili açıklama yaptı. Sağlık Bakanlığı Müsteşarı Prof. Dr. Eyüp Gümüş yaptığı açıklamada vakalarda artış olduğunu ancak 
                Türkiye 
              'de domuz gribi salgını olmadığını söyledi. 
  
 İKİ YILDA 16 KİŞİ ÖLDÜ   
Türkiye'de iki yıl içinde 16 kişinin domuz gribi nedeniyle öldüğünü dikkat çeken Müsteşar Prof. Dr. Eyüp Gümüş şunları söyledi: "Vakalarda artış görüyoruz. Bu mevsimsel olarak diğer yıllara benzer bir artış görüyoruz. 2015 yılı itibariyle 3117 numune bize gelmiştir. Bunlar içerisinde 170 vakamız domuz gribidir. Bu vakalardan 11 tanesi hayatını kaybetti. Ölenlerin 9'u 45 
                yaş 
               ve altında. Toplam şu ana kadar 2014-15 sezonu için konuşuyorum 16 vakayı kaybettik. 
                    Antalya 
                  , Kocaeli, Çanakkale, Sivas, Mersin bölgemiz içerisinde bulunuyor. Samsun'da da üç vakamızı kaybettik. Bu illerimizle ilgili yerinde değerlendirme de yapılıyor. Bu yıl bir artış salgın var mı, bilim kurulumuz herhangi bir salgın olmadığı konusunda mutabık kalınmıştır." 
 
 'GRİP SEZONU KAPANIYOR'   
Bir ay içinde grip sezonunu kapanacağını dile getiren Gümüş şöyle konuştu: "Grip döneminin devam etmesi hasebiyle nisan sonuna kadar, illerle ilgili çalışmalarımızı paylaşıyoruz. Genelgemizle kamu hastanemize başvuranların gribal vakalarını takip altına alıyoruz. Kamuoyunu şu açıdan bilgilendirmemiz önemli. Risk grubundaki hastalarımızın daha yakın takip açısından ilgili kurumlarla, huzurevleri yaşlı bakım evleri takibi açısından takip edeceğiz hastalarımızı. Beslenme alışkanlığımız ve hijyen çok önemli. El yıkamamız çok önemli. Yine gribe yakalanan vatandaşlarımız bazen ihmal ediyorlar hekime gidişlerini, geçmeyen gribal enfeksiyon diyelim. Vakalarımızın bir kısmı geç ulaşıyor, solunum yetmezliğine kadar giden bir süreci oluşturuyor. Yakalanan hastalarımızı takip altına almak, engel olmak, tedbirlerimizi almaya devam edeceğiz. Yoğun aşılama periyoduna girmemiz söz konusu değil. Bir ay içinde grip sezonu kapanıyor. Ama tedbirlerimizi artıracağız. Antiviral ilaç organizasyonu yapılmıştır. Kamu hastanelerimizden hastalara ücretsiz olarak verilecektir. Grip sadece soğuk algınlığı deyip geçmemek gerekiyor. Yakalanan hastalarımızın sıvı desteği, vitamin desteği almaları gerekiyor. H1N1 için konuşuyorum, 2012-2013 yılında 812 pozitif vaka var. 2013-2014'te ise 17 grip vakası var." 
   