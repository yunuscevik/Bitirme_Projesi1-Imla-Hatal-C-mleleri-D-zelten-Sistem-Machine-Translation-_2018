 RADİKAL -  Sağlık Bakanlığı 9 Nisan 2014 tarihinde bir genelge yayınlayarak aile hekimlerine cumartesi günleri 8 saat nöbet tutma yükümlülüğü getirdi. 3 Ocak 2015 tarihinden itibaren yürürlüğe giren uygulama çerçevesinde valiliklere bağlı İl Halk Sağlığı Müdürlükleri tarafından 'nöbet' çizelgeleri hazırlandı. Ancak başta 
                    İstanbul 
                   olmak üzere 
                Türkiye 
                nin birçok yerinde görev yapan hekimler genelgeye uymayarak nöbet tutmayı reddedince İl Halk Sağlığı Müdürlükleri cumartesi günleri nöbet tutmayan binlerce aile hekimine, &lsquo;Aile Hekimliği Ödeme ve Sözleşme Yönetmeliği  çerçevesinde kurum içi soruşturma açtı. Ancak yönetmelik gereği mazeretsiz nöbete gitmeyen hekimlere verilen 5 
                ceza 
               puanını az gören Sağlık Bakanlığı, 16 Nisan 2015 tarihinde yönetmelikte bir değişiklik yaparak ceza puanını 5 ten 20 ye çıkardı. Aile hekimleri, hafta sonu için getirilen nöbet uygulaması ile nöbete uymayan hekimlere kesilen cezaları protesto etmek amacıyla 20, 21 ve 22 Mayıs ta üç günlük iş bırakma grevi yapacak. 
  GREVDEYİZ ÇÜNKÜ&hellip;  
Yarın başlayacak olan üç günlük iş bırakma grevinin bugüne kadar yürütülen en uzun süreli sağlık grevi olduğunu söyleyen Türk Tabipler Birliği Aile Hekimliği Kolu Başkanı Fethi Bozçalı hafta sonu nöbet uygulamasını şöyle eleştirdi:  Türkiye genelinde 23 bini aile hekimi olmak üzere toplam 70 bin birinci basamak sağlık personeli bulunuyor. Zaten gereğinden fazla çalışan aile hekimlerine hafta sonu nöbeti ile ağır çalışma yükümlülükleri getirildi. Nöbet tutmayan hekimlerimize kurum içi soruşturma açıldı. Bir aile hekimi olarak hafta sonları nöbet tutmadığım için bana 8 kez soruşturma açıldı. Bütün soruşturmalar için tek tek savunma verdim. Eğer savunmalarım kabul edilmezse aldığım ceza puanından dolayı sözleşmem feshedilebilir. Benim gibi hakkında soruşturma açılan binlerce hekim bulunuyor. Bu hekimler aldıkları ceza puanından dolayı işsiz kalabilir. Hafta sonu nöbet tutmadığımız takdirde alacağımız ceza puanıyla bizi işten atmakla tehdit ediyorlar. Biz aile hekimleri olarak zaten hafta içi muayene, aşı ve evde sağlık hizmeti vererek görevimizi tamamlıyoruz. Hafta sonu nöbet uygulanmasının kaldırılmasını talep ediyoruz. Bu nedenle üç günlük sağlık grevi yapıyoruz.   