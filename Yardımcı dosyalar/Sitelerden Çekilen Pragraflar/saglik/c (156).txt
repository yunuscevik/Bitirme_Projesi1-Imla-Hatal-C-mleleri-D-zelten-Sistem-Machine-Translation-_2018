
	Kellik sorunu yaşayan insanların en çok doğal görünüm aradıklarını dile getiren Estetik International Sağlık Grubu kurucusu Op. Dr. Bülent Cihantimur, Organik Saç Ekimiyle bunu başardıklarını söyledi. İnsanlar en çok ekim sonrası çıkan saçlardan muzdarip diyen Op. Dr. Bülent Cihantimur, “Organik Saç Ekimi ARGE çalışmalarını yaptığımız sıralarda, en büyük amacımız, hastalarımız için en konforlu ve en etkili saç ekimi teknolojisini geliştirmekti. Bu süreçte hastaların en fazla, ekim sonrası çıkan saçlardan muzdarip olduklarını gördük. İnsanlar yapay görüntü istemediklerini, ekilen saçların sonradan işlem gördüğü belli olmadan, gür ve kendi doğal saçları gibi gözükmesini istediklerini dile getirdiler. İşte bu doğrultuda çalışmalarımızı sürdürünce ancak kendi dokumuzun bu işlevi başarabileceğini kavradık. Kısaca sihirli kelime; kök hücreydi” dedi. 

	 DOĞALLIK, BESLENEN SAÇ KÖKLERİNDEN GELİYOR  
	Organik Saç Ekimi aşamalarına değinen Cihantimur, “Hastanın bedeninden bir miktar yağ alıp ve bunu kök hücreden zengin hale getirip, kellik sorunu yaşayan bölgeye enjekte ediyoruz. Kelleşmiş alan zaten verimsiz bir tarla gibi, işte bu enjeksiyon, tarlanın canlanmasını amaçlıyor. Tarla canlanınca, üstelik en doğal şekliyle, yine kendi kök hücresinden gelen avantajlarla, ekilen saçları çabucak benimseyerek, çok daha canlı, gür ve her şeyden önemlisi doğal saçlara kavuşuluyor“ diye konuştu. 

	 ORGANİK SAÇ EKİMİ SONRASINDA YAŞANANLAR  
	Organik Saç Ekimi sonrasında kök hücrenin avantajlarının sonuna kadar hissedildiğini belirten Cihantimur, “Ayrıca her ekim işleminde haliyle oluşan ödem, yara ve kabuklanma gibi durumların iyileşme süreçleri de çok hızlı” dedi. “Lokal anestezi altında uygulanan Organik Saç Ekimi süresince hastalarımız herhangi bir acı hissetmiyorlar ve sonrasında da ağrı olmuyor. Mesleği saç bakımı ve saç şekillendirme olan profesyoneller, kuaförler dahi, Organik Saç Ekimi yapılmış bir alanı anlayamıyor çünkü sonuçlar oldukça doğal. Saç dökülme minimal seviyede gözlemleniyor çünkü ekilen saçların tutunma oranı çok yüksek, bu sayede tekrar tekrar saç ekiminin yapılmasının önüne geçiliyor” açıklamasında bulundu. 
	  
