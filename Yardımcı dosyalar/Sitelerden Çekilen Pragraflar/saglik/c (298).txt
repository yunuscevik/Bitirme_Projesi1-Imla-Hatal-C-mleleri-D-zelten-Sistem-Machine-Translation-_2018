 RADİKAL  - Geçen ay Antalya 
                Kamu 
               Hastaneleri Birliği Genel Sekreterliği görevine getirilen Prof. Dr. Necat Yılmaz, birim sorumluları ile birlikte gazetecilerle tanışma kahvaltısında biraraya geldi. Antalya'daki hastaneler, doktorlar ve hasta sayıları hakkında bilgiler veren Prof. Dr. Necat Yılmaz, 
                Türkiye 
               gündemine meşgul eden domuz gribi vakalarının Antalya'da da görüldüğüne dikkati çekti. Antalya'da domuz gribinden 3 hastanın öldüğünü açıklayan Prof. Dr. Necat Yılmaz, şunları söyledi:  "Aslında domuz gribi konusu kamuoyunda abartıldığı gibi olmadı. Bu grip Türkiye'ye oranla 
                batı 
               ülkelerinde daha sert geçiyor. Antalyamızda ise 5 kişide H1N1 virüsüne rastladık. Alanya'daki özel hastanelerde görülen bu vakalardan 3'ü öldü, 2'si ise iyileşerek taburcu edildi." Antalya'daki bazı sorunlara da işaret eden Antalya Kamu Hastaneleri Birliği Genel Sekreteri Prof. Dr. Necat Yılmaz, konuşmasını şöyle tamamladı:  "Kamu hastanelerindeki yatak sayımız, diğer illerdekilere göre düşük. Son yatırımlarla bu açığımızı kapatmayı hedefliyoruz. Ayrıca, ilçelerdeki eksik hekim sayısını da tamamlamak için çalışmalar sürdürüyoruz. Bizim için 2015- 2016 yılı hizmette yeni bir sürecin başlangıcı olacak. Yurt dışından ülkemize çalışmak, 
                eğitim 
               almak, staj yapmak için gelmek isteyen hekimler var. Bunun altyapısını, hukuki çalışmalarını yaptıktan sonra Antalya'yı bu alanda da merkez yapmayı amaçlıyoruz. Ayrıca, 2015-2016 yıllarında gebe kurslarını açacağız. Ağrısız doğum için çalışmalarımız sürüyor. Önümüzdeki dönemde Antalya sağlık konusunda yeni projelere imza atacak."  DHA-Süleyman EKİN     