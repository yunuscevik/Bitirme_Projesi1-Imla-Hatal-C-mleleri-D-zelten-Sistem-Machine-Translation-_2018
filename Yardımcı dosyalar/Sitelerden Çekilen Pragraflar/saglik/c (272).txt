 RADİKAL    
                    İstanbul 
                   Üniversitesi Cerrahpaşa Tıp Fakültesinde iki yıl önce sezaryenle doğum yapıp bir 
                kız 
               çocuğu dünyaya getirdikten 17 gün sonra can veren Pervin Çoksüer in, yanlış kan verildiği için öldüğü ortaya çıkmıştı. İstanbul Üniversitesi bünyesinde yürütülen son soruşturmanın sonucunda, Çoksüer e yanlış kan takan anestezi teknikeri ile denetim görevini yerine getirmeyen anestezi uzmanı hakkında Türk 
                Ceza 
               Kanunu nun (TCK) 85. maddesine göre  taksirle ölüme sebebiyet  vermek suçundan yargılama izni verilmesi kararı çıktı.  
Pervin ve Serdar Çoksüer çifti, 2013 yılına, adını &lsquo;Tuana  koydukları bebeklerine kavuşma hayaliyle girdi. Anne Pervin, sezaryen için Cerrahpaşa Tıp Fakültesi Hastanesi ne yattı. Doğumu, 11 Şubat 2013 te gerçekleşti. Tuana doğarken, annesi ameliyat masasındaydı. Bu sırada anestezi uzmanı Özlem Yıldız, verilen emir üzerine, iki ünite kanı anne Pervin e taktı. Servise kaldırılan anne iki saat sonra fenalaşınca ameliyata alındı. 17 gün yoğun bakımda kaldı. 27 Şubat ta rahmi alındı. Bir gün sonra hayatını kaybetti. Serdar Çoksüer, babalık sevincini yaşayamadan eşinin ölüm haberini aldı. Kendisine eşinin ölümüne ilişkin açıklayıcı bilgi verilmedi. Anne toprağa verildikten sonra Çoksüer in akrabalarına ulaşan bir doktor ,  başka hastaya ait farklı gruptan iki ünite kanın anne Pervin e verildiğini, bunun sonra anlaşıldığını, fakat yapacak bir şey olmadığını  söyledi.  
Baba Çoksüer şikâyetçi olunca başsavcılık soruşturma izni vermeye yetkili makam olduğu için dosyayı YÖK e gönderdi. YÖK ün izniyle Cerrahpaşa Tıp Fakültesi nde soruşturma başlatıldı. Üç profesörden oluşan kurul, ekibin ifadesini aldı. Ameliyat ekibinde yer alan Anesteziyoloji ve Reanimasyon Anabilim Dalı ndan Dr. Nilgün Çolakoğlu, yanlış kan verildiğini doğrularken, &lsquo;taksirle ölüme sebebiyet vermek  ile suçlanan anestezi uzmanı Özlem Yıldız iki hemşireyi suçladı. N.T. ve E.B. adlı hemşirelerin  Bu kan, Çoksüer e ait  diyerek bir başka hastaya ayrılmış, farklı kan grubuna ait kanı, ameliyathaneye getirmeleri için hasta yakınlarına verdiğini savundu. Yıldız, savunmasında, kanın personel yetersizliği nedeniyle hasta yakınlarına taşıttırıldığını da belirterek,  Hemşirelerin buzdolabından çıkardığı, anestezi masasına gönderilmiş kan, sonraki sezaryen hastasına aitmiş. Ancak hemşire tarafından hasta yakınlarına Çoksüer in kanı diye teslim edilmiş. Hasta yakını ameliyathane kapısı açıldığında, kapıyı açan bir kişiye Çoksüer in kanı diye teslim etmiş ve kan, bulunduğum ameliyathaneye gelmiş  dedi. Soruşturma sonunda A.T. adlı hastaya ait farklı gruptan bir kanın Çoksüer e verildiği belirlendi. Sorgulara ve laboratuvar sonuçlarına göre ölümün, yanlış kana bağlı olarak geliştiği saptandı. Bu durumda; torbanın üzerindeki kan grubu ile hastanın dosyasındaki kan grubunun aynı olup olmadığına bakmadan hareket edan kan veren tekniker Özlem Yıldız ile uzman olarak üzerine düşen denetim görevlerini yerine getirmeyen Dr. Nilgün Çolakoğlu nun kusurlu olduğu belirtildi.  
İstanbul Üniversitesi nde Prof. Dr. Adem Sözüer, Prof. Dr. Süleyman Tanyolaç ve Prof. Dr. Mustafa Özkan tarafından hazırlanan 20 Şubat 2015 tarihli son soruşturma raporunda; Yıldız ve Çolakoğlu hakkında TCK nın 85. maddesi gereğince  taksirle ölüme sebebiyet vermek  suçundan dava açılması gerektiği ifade edildi.  
Avukat Cengiz Kesici, bu rapora Danıştay da itiraz etti. Kesici; Yıldız ve Çolakoğlu hakkında TCK nın 83. maddesine göre  olası kastla öldürmenin ihmali davranışla gerçekleşmesi  suçundan, ayrıca ölümü savcılığa bildirmedikleri için TCK nın 257. maddesine göre  görev kötüye kullanma  suçundan yargılama izni verilmesi gerektiğini savundu. Öte yandan, haklarında soruşturma izni verilmeyen yedi kişi hakkında da aynı suçlardan izin verilmesini istedi.    
  