

  
    
      
       
     
	British Medical Journal'da yayınlanan bir rapor, rahim ağzı kanserinin her yaştan kadını pençesine düşürdüğünü gözler önüne serdi.  

	Raporda, İngiltere 'de 2010-2012 yılları arasında 65 yaşın üzerinde 449 kadın rahim ağzı kanserinden öldüğüne dikkat çekilirken, aynı dönemde 25 yaşın altında bu hastalıktan ölenlerin sayısının ise sadece  yedi olduğu belirtildi. BBC  Türkçe ’nin haberine göre, rahim ağzı kanseri  için yapılan taramalarda üst yaş sınırının 70'e çıkarılması isteniyor. 

	 TARAMALAR 65 YAŞINDA SONA ERİYOR 
	  

	İngiltere'de rahim ağzı kanseri taramalarına 65 yaşında son veriliyor, ancak talep gelmesi halinde tarama yapılabiliyor. Raporu kaleme alan yazarlardan Keele Üniversitesi Öğretim Üyesi Dr. Sue Sherman, ileri yaştaki kadınların tarama yaptırmamasının bu yaş grubunda hastalığa yakalananların sayısının artmasında önemli bir etken olduğuna dikkat çekti. Rahim ağzı kanseri için yapılan taramaların İngiltere'de her yıl 4 bin 500 kişinin hayatını kurtardığı tahmin ediliyor. 
  
 
