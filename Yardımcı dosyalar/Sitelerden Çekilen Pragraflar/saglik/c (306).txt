RADİKAL - 
                Kadın 
               doğum uzmanı Opr. Dr. Ebru Güler, polikliniğine muayeneye gelen hamile E.Ü'yü, Mustafa Kemal Üniversitesi Araştırma Hastanesi'ne sevk etti. Hastaneye gelen E.Ü'nün eşi C.Ü, doktorla tartışmaya başladı. Saçından tuttuğu Güler'i yerde sürüklediği 
                iddia 
               edilen C.Ü, hastanenin özel 
                güvenlik 
               görevlilerince yakalanıp, polise teslim edildi. 
Dr. Güler, poliklinikte gazetecilere, yeni doğum yaptığı için akşam nöbet tutamadığını belirterek, "Hastaya, 
                gece 
               hastanede olmayacağımı söyleyip, doğum riskine karşı sevkini uygun gördüm. Bir süre sonra hastanın eşi buraya geldi ve bana hakaret etti. Arkamı döndüğümde boynumu tutup saçımdan çekti. O sırada kendimden geçmişim" dedi. 
Bu arada, Kırıkhan Devlet Hastanesi yöneticileri ile doktor ve sağlık çalışanları, hastane önünde saldırıyı protesto etti. Başhekim yardımcısı Dr. Ceren Açıkalın, sağlık camiasında hizmet veren çalışanlar olarak Güler'e yapılan saldırıyı esefle kınadıklarını söyledi. (aa)  