
	Estetik International Sağlık Grubu kurucusu Op. Dr. Bülent Cihantimur, 2011 senesinden beri uyguladıkları, isim ve patent hakkı kendisine ait olan Örümcek Ağı Estetiğinin kişilerde ifade kaybı yaşatmadan 5-10 sene geriye çevirebildiğini söyledi. Cihantimur, “Genç kalabilmek fakat bunu ifade kaybı yaşamadan başarabilmek herkesin arzusu. Estetik cerrahi ve medikal uygulamalar ise pek çok farklı işlemle bunu başarabiliyor. Fakat insanların istediği aslında çok farklı bir konu, doğallık da istiyorlar, iyileşme dönemleri kısa olsun, acısız olsun istiyorlar. İşte Örümcek Ağı Estetiğinin en büyük avantajı doğallıktan ödün vermeyen, ifadeyi değiştirmeden natürelliği koruyan bir teknik olmasıdır” dedi. 

	 CİLDİNİZ YERÇEKİMİYLE SAVAŞABİLİR  
	Cildin mutlaka takviyelerle desteklenmesi, dış ve iç faktörlerin olası yıpratıcı özelliklerine karşı önlemlerin alınması gerektiğini belirten Cihantimur, “Örümcek Ağı Estetiği, cilde ameliyatsız bir şekilde ama içten kolajen üretimini artırarak destek veren bir tekniktir. Hem önleyici, hem tedavi edici, hem de geciktirici özelliklerinden dolayı çok seviliyor. Üstelik ameliyatsız bir tekniğin bu denli etkili olmasına ek olarak, ifade eksikliği de oluşturmaması diğer bir avantaj. Örümcek Ağı Estetiği yaptıranlar, eskisi gibi mimiklerini kullanabiliyorlar, donukluk, sunilik gibi bir durum söz konusu değil. Ayrıca cilt altına yerleştirilen medikal iplerin etrafına vücudumuz kendi biyolojik ağını örüyor ve bu da sürecin daha da uzamasına ve günden güne gençleşen bir yapının oluşmasına katkı sağlıyor” diye konuştu. 

	 ÖNLEYİCİ TEDAVİLERE GEÇ KALMAYIN  
	Cildin, yaş fark etmeksizin güneşten koruyarak, içten besinlerle, dıştansa nemlendiricilerle mutlaka nemlendirilmesi ve desteklenmesi gerektiğini söyleyen Cihantimur, ilk çizgilerin belirdiği yaşlarda önleyici tedavilerin yapılabileceğini söyledi. “Yaşlanma belirtilerinin önüne geçebiliyoruz fakat önleyici tedavilere geç kalmamak gerekiyor. Çizgiler derinleşmeden, form kayıpları hissedilir hissedilmez yapılabilecek en naif uygulamalardan birisi Örümcek Ağı Estetiği. Zamanı durdurmak sizin elinizde, üstelik ameliyatsız, acısız ve pratik bir teknik bu. İyileşme sürecine derhal geçiş yapılıyor ve hatta uygulama sonrasında makyajınızı tazeleyerek kliniklerimizden ayrılabiliyorsunuz” açıklamalarında bulundu.  
