

  
    
      
       
     
	Bandırma’da yaşayan Hasan Çapar, geçen hafta Bandırma Devlet Hastanesi üroloji polikliniğine giderek muayene oldu. 
	 
	Rutin kontroller sırasında çekilen ultrasonda karaciğerinde 12 santimetrelik kitle saptanan Çapar, genel  cerrahi servisine sevk edildi.  
	 
	Burada çekilen tomografide de kist saptanan Çapar, ameliyata alındı. 2 saat süre ameliyat  sırasında Çapar’ın karnındaki kitlenin gazlı bez olduğu ortaya çıktı. 
	 
	Hastanın geçmişinin araştırılması sonucu 34 yıl öncesi geçirdiği trafik kazası  sonrası yapılan ameliyatta gazlı bezin karnında unutulduğu anlaşıldı. 
	 
	Bandırma Devlet Hastanesi Başhekimi Uzman Dr. Muzaffer Şenyeli, ameliyat sonrası hastanın durumunun iyi olduğunu belirtti.  
	 
	Operasyonu gerçekleştiren Opr. Dr. Alparslan Fedai Calta, ilk kez bu kadar eski bir vaka ile karşılaştıklarını belirterek, "Dünyada buna benzer 3 vaka var. İlki 44, ikincisi 40 üçüncüsü de 34 yıllık. Bizdeki de 34 yıllık çıktı. Belki Türkiye ’deki en eski vaka" diye konuştu.  
	 
	Erdem ÖZCAN/BANDIRMA(Balıkesir), (DHA)   
  
 
