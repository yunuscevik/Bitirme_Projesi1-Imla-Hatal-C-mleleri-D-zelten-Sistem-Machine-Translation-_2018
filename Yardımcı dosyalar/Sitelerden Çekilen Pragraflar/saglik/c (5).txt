 							
							
							
													
                      	 Türk Dermatoloji Derneği Yönetim Kurulu Üyesi Prof. Dr. Sedef Şahin, tırnak mantarlarından görülme oranının dünyada yüzde 3-26 olduğunu, Türkiye'de ise en az 10 milyon kişinin tırnak mantarından etkilendiğini ifade etti.  Tırnak mantarının kadınlardan çok erkeklerde görüldüğünü vurgulayan Şahin, ayak parmak aralarındaki ya da tabanındaki mantar enfeksiyonunun, tedavi edilmemesi durumunda veya enfeksiyonlu ayakların kaşınmasıyla ayak tırnaklarına bulaştığını aktardı. Şahin, şunları söyledi:   EN SIK 1. VE 5. TIRNAKLARDA GÖRÜLÜR   Kişinin yaşam kalitesini bozan tırnak mantarının, aşırı el yıkayan, dar ayakkabı giyen, sigara kullanan, şeker hastalığı ve dolaşım bozukluğu bulunan kişiler ile, kemoterapi görenlerde veya AIDS hastalarında gelişme riskinin yüksek olduğu belirtildi.  "En sık 1. ve 5. tırnaklarda görülür. Başlangıçta enfeksiyon genellikle ağrısızdır, tırnak kalınlaşmış ya da yeşilimsi-sarı renk alır. Bazen enfeksiyon kötüleşebilir, tırnak yumuşayıp ufalanabilir, komşuluğundaki deri kızarabilir, tedavi edilmediği zaman tırnak yatağını zedeleyerek yürümeyi güçleştirecek kadar ağrılı olabilir."     "SİGARA KULLANIMI ÖZELLİKLE AYAK TIRNAKLARINDA RİSKİ ARTIRIYOR"   El tırnaklarındaki mantar enfeksiyonunun su ile çok sık temas edenlerde daha çok rastlandığına işaret eden Şahin, hastalığın balıkçı, aşçı, temizlik işçisi gibi kişilerde daha çok görüldüğünü anlattı. Şahin, şöyle konuştu:  "Örneğin aşçı, balıkçı, temizlikçi gibi kişilerde daha sık görülür. Aşırı el yıkama, tırnak dibinin hasarlanmasına yol açar ve böylece mantarlar için giriş kapısı oluşur. Dar ayakkabı veya darbe sonucu tırnaklar hasar görür ve daha kolay enfekte olur. Öte yandan, şeker hastalığı ya da tırnakta sedef hastalığı olanlar, dolaşım bozukluğu bulunanlar, kemoterapi veya AIDS gibi nedenlerle bağışıklık sistemi baskılanan hastalarda tırnak mantarının oluşumu kolaylaşır. Sigara kullanımı da özellikle ayak tırnaklarında mantar enfeksiyonu riskini artırır."      TIRNAĞA SERT DARBE TIRNAK MANTARINA NEDEN OLUYOR   Alınacak basit önlemlerle hastalıktan korunmanın mümkün olduğunun altını çizen Şahin, tırnakların darbeden korunması, ayak yapısına uymayan ayakkabılardan kaçınılması, havlu ve tırnak makaslarının kişisel olması, duş, havuz, hamam gibi alanlarda mutlaka ortak terlik kullanılmaması ve önü açık terlikler giyilmesi önerisinde bulundu.   TEDAVİDE LAZER TEKNOLOJİ    Şahin, tırnak mantarının asıl tedavi yönteminin mantarı yok edici etkisi bulunan ve anti-fungal olarak adlandırılan ilaçların sürülerek veya ağızdan alınarak kullanılması olduğunu söyledi. Böylece tırnak mantarlarının yüzde 80 oranında iyileşme sağlanabildiğini aktaran Şahin, tedavi işlemlerinin el tırnaklarında 3-4 ay, ayak tırnaklarında ise 4-8 ay sürdüğünü bildirdi. Prof. Dr. Şahin, tırnaklar için oje formunda ilaçların kullanıldığını ancak bazı durumlarda lazer tekniğinin de uygulandığını belirtti.  						
						
							
												
