

  
    
      
       
     
	 Türk Kızılayı  Ege  Bölge Kan Merkezi Müdürü Gökay Gök, törendeki konuşmasında, geçmişte 10'larla ifade edilen ödül  almaya hak kazanan bağışçı sayısının, yıllar içinde katlanarak arttığını söyledi. Kurum bünyesindeki salonlar yetersiz geldiği için töreni, otele aldıklarını belirten Gök, kan bağışına artan ilgiyle gelecek yıllardaki törenleri stadyumlarda düzenleme dileğinde bulundu. 
	 
	Gök,  kan bağışı  oranının, yüzde  0,5'ten 2,5'e çıktığını kaydederek, kan sıkıntısı yaşanmaması için gelişmiş ülkelerdeki yüzde 5 oranına ulaşılması gerektiğine dikkati çekti. 
	 
	162 kez kan bağışlayan  Bahadır Alpsan 'ın da aralarında yer aldığı 100 kez ve üzerinde kan bağışında bulunan 5 kişiye, kupa ve teşekkür belgesi verildi. 
	 
	Alpsan, sağlık  durumu uygun olanlara, kan bağışı çağrısında bulundu. 
	 
	Ayrıca 10 kez ve üzeri kan bağışında bulunan 772 kişiye, plaket ve madalyaları verildi. 

	 AA 
	  
  
 
