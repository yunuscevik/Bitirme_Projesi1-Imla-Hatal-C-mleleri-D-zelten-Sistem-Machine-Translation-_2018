

  
    
      
       
     
	Halk Sağlığı Müdürü Çiğdem Cerit, yüksek ateş şikayetiyle  Kırklareli   Devlet Hastanesi'ne başvuran 1'i kadın 3 kişinin,  KKKA  şüphesiyle tedavi altına alındığını söyledi. 
	 
	Burada yapılan müdahalenin ardından 3 kişinin Trakya  Üniversitesi Tıp Fakültesi 'ne sevk edildiğini belirten Cerit, hastaların sağlık  durumları ile yakından ilgilenildiğini kaydetti. 
	 
	KKKA hastalığını önemsediklerini belirten Cerit, "Hastanemize başvuran bu kişilerden 2'sine ağılda, diğerine ise piknik  alanında kene  yapışmış. Keneyi fark etmeyen vatandaşlarımız yaklaşık 5 gün sonra yüksek ateş şikayeti ile hastanemize başvurdu. Sağlık durumları şu anda iyi" dedi. 
	 
	Cerit, üç kişinin tedavisini yürüten sağlık çalışanlarına da aşı yapıldığını kaydetti. 

	 AA 
	  
  
 
