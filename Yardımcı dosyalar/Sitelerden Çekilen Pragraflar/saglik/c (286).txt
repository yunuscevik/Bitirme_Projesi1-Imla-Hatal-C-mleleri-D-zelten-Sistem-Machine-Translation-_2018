 RADİKAL -  2014 yılında IŞİD in Şengal e saldırması sonucunda binlerce Ezidi önce Şengal dağına sığınmış, ardından 
                Türkiye 
               ye göç etmişti. Çoğunlukla güneydoğu illerinde kalan Ezidiler için Güneydoğu belediyeleri bünyesinde kamplar kurulmuştu. Bu kamplardan birisi Ağustos 2014 tarihinde 
                    Diyarbakır 
                   da kurulan Fidanlık Kampı. Kurulduğu günden bu yana 8 bin Ezidi göçmene ev sahipliği yapan Fidanlık kampında şu anda 3800 kişi kalıyor. Kamp, Başbakanlık Afet ve Acil Durum Yönetimi Başkanlığı na (AFAD) bağlı olmadığı için kampta kalan hastalar hastanelerde tedavi olamıyordu. Radikal in Fidanlık Kampı ile ilgili,  &lsquo;Fidanlık Kampı'ndan yükselen Ezidi çığlığı: Çocuğum hasta!  ile &lsquo;Ezidi kadınların dramı: 
                Para 
               yoksa tedavi de yok!   adlı haberleri yayınlaması üzerine Sağlık Bakanlığı na bağlı Türkiye Kamu Hastaneleri Kurumu Diyarbakır İli Kamu Hastaneler Birliği Genel Sekreterliği 9 Nisan da Diyarbakır Büyükşehir Belediyesi ne bir yazı yolladı. Yazıda Fidanlık Kampı nda kalan Ezidilerin sığınmacılara sağlanan her türlü sağlık hizmetlerinden yararlanabileceklerini belirtti. 
 120 KİŞİ TEDAVİ ALTINA ALINDI   
Diyarbakır Kamu Hastaneleri Birliği Genel Sekreterliği yazısı üzerine geçtiğimiz haftadan itibaren Fidanlık Kampı sakinleri kademeli olarak tedavi altına alındı. Kamp yönetimi tarafından her gün ortalama 60 kişinin hastaneye sevk edildi,  şu ana kadar 160 kamp sakini tedavi oldu. Tedavi altına alınan hastalar içerisinde kalp yetmezliği, kemik erimesi, kronik hastalıklarla mücadele eden 10 kişi ameliyat oldu. Ezidilerin tedavi olmasının kampta sevinç yarattığını söyleyen kamp yöneticilerinden Ramazan Serim sözlerine şu şekilde devam etti: &lsquo; kamp sakinlerinin su ve yemekten daha çok tedaviye ihtiyaçları vardı. Ancak bu güne kadar tedavi olamıyorlardı. Tedavi imkanı sağlandıktan sonra kamp sakinleri yeniden doğmuş gibi oldu. Şu anda tedavi olabildikleri için çok mutlular Her gün 10 kişi ambulansla hastanelerin acil servisine götürülüyor. Bunun dışında 10 kişi diş bölümüne, 45 kişi de poliklinik birimlerine sevk ediliyor. Ortalama günde 60 hastayı hastanelere götürüyoruz. Şu ana kadar 160 kişi tedavi edildi. Şu ana kadar 10 kişi ameliyat oldu. Ameliyat olan hastalar içerisinde Down sendromu 3 yaşındaki Nada Haci de bulunuyor. Nada nın kalbi delikti. Nada kalbinden ameliyat oldu ve sağlığına kavuştu. Ayrıca çocuklar arasında sünnet olmayı bekleyenler var. Bu çocukların sünnet olması için önümüzdeki günlerde toplu bir sünnet töreni yapılacak.    
 650 ÇOCUĞA ÇOCUK FELCİ AŞISI YAPILDI  
1214 Çocuğun kaldığı Fidanlık Kampı nda en büyük sorunlardan bir tanesi de aşılama sorunuydu. Çocuklara aşılama yapılamadığı için 50 den fazla çocuk suçiçeği salgınına yakalanmıştı. Diyarbakır Yenişehir Toplum Sağlığı Merkezi ne bağlı ekipler dün Fidanlık Kampı na giderek 650 çocuğa çocuk felci aşısı yapıldı. Bundan sonra kampta kalan çocuklara düzenli olarak aşı yapılacak.  