
	en çok rahatsız eden problemlerden biri olan saç dökülmesi ve saçın yavaş uzamasını engellemek amacıyla tamamen bitkisel yöntemlerle geliştirdiği formülle ilgili konuşan Dr. Mustafa Eraslan, bu konuda iddialı olduğunu söyledi. Saçların dökülmesi, azalması veya kökünün zayıflaması durumunda hatta sadece sarı tüycük kalması durumunda bile bu tüycüklerin normal saç haline gelmesinin sağlanabildiğini söyleyen Eraslan, ‘’Saç kökü iyi beslenirse sağlıklı saç oluşumunu sağlar. Ben sağlıklı saç kökü oluşmasını ve o bölgenin iyi kanlanmasını sağlıyorum. O bölge, kadın veya erkek fark etmeksizin, iyi kanlandığı zaman saçın tekrar oluşmasını kolaylaştırır’’ diye konuştu. 

	 ‘KELLİK TARİHE GÖMÜLECEK’  
	Yaptığı çalışmasıyla kelliğin neredeyse tarihe gömüldüğü söyleyen Dr. Mustafa Eraslan, geliştirdiği formülün dünya üzerinde estetik alanında yapılmış en önemli çalışmalardan bir tanesi olduğunu belirtti. ‘’Sağlıklı saç hızlı uzar, benim kullandığım yöntemle neredeyse iki katı hızlı uzuyor’’ diyen Eraslan tamamen bitkisel olan formülüyle ilgili konuşmasını şu şekilde sürdürdü, ‘’Erkek tipi saç dökülmesinde saçlar üstten açılmaya başlıyor, eğer o bölgede kök varsa birkaç ay sonra o saç normal hale geliyor. Kadınlarda, yanlış boya seçimi ve yanlış estetik uygulamalar nedeniyle ve hamilelik döneminde saçlar kırılabiliyor, dökülmesi artabiliyor bu yöntemle birkaç ay sonra saç dökülmesi durabiliyor’’ dedi. 

	  ’KAŞ VE KİRPİK UZAMASINI DA SAĞLAYAN BİR YÖNTEM’  
	Saç dökülmesi için kullandığı yöntemin kaş ve kirpikler için de işe yaradığına dikkat çeken Eraslan, ‘’Kaş ve kirpikler için yaptığım çalışmada fotogrametrik ölçümlerle kirpiklerin iki hafta içinde yüzde 9-10 civarında, 8 hafta sonra ise yüzde 22-30 arasında uzayıp dolgunlaştığını gördüm. Kaşların da kendine gelip, toparlandığını gözlemledim’’ dedi ve geliştirdiği yöntemin dünyada yapılan çalışmalarla eşit düzeyde olduğuna inandığını söyleyerek sözlerini noktaladı. 
	  
