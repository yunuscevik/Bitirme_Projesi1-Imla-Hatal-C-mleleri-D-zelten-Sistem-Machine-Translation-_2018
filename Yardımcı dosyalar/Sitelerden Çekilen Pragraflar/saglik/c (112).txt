
	Dr. Portakal Sağlıklı Yaşam Merkezi Beslenme ve Diyet Uzmanı Aslı Cemile Özatan, kış aylarından çıkıp güneşli bahar günlerine geçiş dönemlerinde yapılan kan tetkiklerinde D vitamini seviyelerinin Türk halkında oldukça düşük olduğunu belirterek, "Özellikle kapalı bayanların Türk toplumunda fazla yer almasından dolayı sadece ellerinden ve yüzlerinden güneş ışını almış olmaları yeterli gelmiyor. Dolayısıyla D vitamini eksikliği halsizlik, yorgunluk, uyku hali, el ayak uyuşması, kulak çınlaması, saç, tırnak ve deri sağlığında olumsuzluk, iskelet ve kas sisteminde ağrı, sabah güne başlarken halsiz ve yorgun bitkin uyanmak bunlar gibi birçok olumsuz sonucu ortaya çıkartıyor” diye konuştu. 

	 "GÜNEŞTEN FAYDALANIRKEN ULTRAVİYOLE IŞINLARINA DİKKAT"  

	D vitamininden faydalanmak için tek ihtiyacın güneş olduğunu ifade eden Özatan, şunları söyledi: “Güneşten faydalanırken vücudumuzun zarar görmemesi ultraviyole ışınlardan zarar görmemesi adına mutlaka yüksek faktörlü güneş koruyucular kullanmalıyız. Ama bununla birlikte beyaz tenliler güneşte 15 dakika, kumrallar 20 dakika, esmerlerin de 30 dakika güneş ışığına maruz kalmaları günlük D vitamini ihtiyaçlarının karşılanmasına yeterli oluyor. Bu noktada eğer hiç kan tahlili yaptırmadan sadece D vitamini takviyesiyle vücudunun eksiğini tamamlamaya çalışan kişilerde olumsuz sonuçlar da ortaya çıkabiliyor. Özellikle kan tetkiklerini yaptırıp arkasından dışarıdan destek ürün olarak D vitamini almak mümkün. Eğer D vitaminini sadece güneş ve besinlerden toksik değeri ulaştırmadan ek takviyelerle alacak olursak bu kez de vücudumuzda toksik birikim ortaya çıkıyor. Bu noktada safra taşları, böbrek taşları, bel boyun ağrılarının daha yoğun olduğunu görebiliyoruz. Dolayısıyla her şeyin fazlası zarar olduğu gibi D vitaminin de fazlasının vücudumuza zarar vereceğini söylemek mümkün.”   

	 MUSTAFA BEŞER 
	KONYA   
