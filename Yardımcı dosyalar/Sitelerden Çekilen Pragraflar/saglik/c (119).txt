
	Bu dönemde güneş çarpması, ishal ve kusma ile giden bağırsak enfeksiyonları, hepatit A, havuz enfeksiyonları, dış ve orta kulak enfeksiyonu, idrar yolu enfeksiyonu, üst solunum yolu enfeksiyonları, deride mantar, böcek sokmaları, alerjik reaksiyonların daha sık görüldüğünü kaydeden Uzman Dr. Fulya Erdem, denize ve havuza girenlerin dikkat etmelerini istedi. Özellikle deniz ve havuza girerken daha dikkatli olunmasını öneren Erdem, “Suya dalma, boğazdaki potansiyel hastalık mikroplarının daha derinlere taşınmasına ve sinüzit oluşmasına yol açabilir. Damlacık enfeksiyonu olarak nefes yoluyla vücuda giren mikropların, üst solunum yolu, boğaz enfeksiyonu yapabildiğini, ateş, kırgınlık, halsizlik, boğaz ağrısı ile başlayarak, çok daha ağır tablolara dönüşebildiğini belirtti. suya dalma, boğazdaki potansiyel hastalık mikroplarının daha derinlere taşınmasına ve sinüzit oluşmasına yol açabilir” dedi. 

	 “ISLAK MAYO DAVETİYE ÇIKARIR”  

	Özellikle kız çocuklarında dikkat edilmesi gereken konunun mayo değiştirme olduğunu belirten Ege Liva Hastanesi hekimlerinden Uzman Çocuk Doktoru Fulya Erdem, “Islak mayo ile bekleme, yeterli temiz olmayan suya girme veya su kenarında yerlere oturarak oynama, mikropların girişini kolaylaştırır. Bu da mantar oluşumuna ve enfeksiyona neden olabilir” dedi. 

	Erdem ayrıca, bu mevsimde güneş çarpmalarına da dikkat edilmesini ve toplu yaşanılan veya kullanılan alanlarda ortak kullanılan malzemelerin hijyeni konusunda dikkatli olunmasını önerdi.  

	 İBRAHİM KILINÇ 
	AYDIN   
