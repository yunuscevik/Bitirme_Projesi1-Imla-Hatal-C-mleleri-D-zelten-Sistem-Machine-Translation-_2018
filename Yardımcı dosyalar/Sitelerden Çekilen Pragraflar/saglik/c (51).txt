

  
    
      
       
     
	Tıbbın gelişmesi ile geçmişte çok zor olan ameliyatların birçoğu cerrahi müdahale  getirmeden de tedavi edilebiliyor. 

	Son olarak Finlandiyalı bilim  adamlarının yaptığı bir araştırma, erken evredeki apandisitin antibiyotiklerle tedavi edebileceği, böylece ameliyata gerek duyulmayacağı belirlendi. 

	 İLTİHABI ORTADAN KALDIRDI 
	  

	Finlandiya'daki Turku Üniversitesi'nden bilim adamlarının gerçekleştirdiği çalışmada 10 günlük antibiyotik  tedavisinin iltihabı ortadan kaldırabildiğini ortaya çıktı. Bilim adamları, 530 hastayı 2 gruba ayırdı. İlk gruptakiler ameliyat  edildi, ikinci gruptakilere 10 gün antibiyotik verildi.  İlk gruptakilerden biri hariç tümü iyileşti. İkinci gruptakilerin ise yüzde  73'ü iyileşti, yüzde 27'sinin apandisi alındı. 

	 HASTALARA SEÇİM HAKKI TANIYACAK 
	  

	Bilim adamları, bu sonuçlar ışığında hastalara antibiyotik tedavisi ve ameliyat arasında seçim hakkı tanınabileceğini belirtti. Apandisit ameliyatlarının 100 yılı aşkın süredir yapıldığını hatırlatan bilim adamları, bugün tarama cihazlarla kesin teşhis koyulabildiğini ve geniş spektrumlu antibiyotiklerin tedavide kullanılabileceği, böylece erken aşamadaki iltihaplanma halinde ameliyata gerek duyulmayabileceğine dikkati çekti. Araştırmanın sonuçları Amerikan  Tıp Dergisi'nde (JAMA) yayımlandı. 

	 APANDİSİT NEDİR? 
	  

	Kalınbağırsak üzerindeki apandis organının iltihaplanmasına apandisit deniyor. Karın ağrısı  ve mide bulantısıyla kendini gösteren apandisit, apandisin ameliyatla alınmasıyla tedavi ediliyor. 

	 AA  
  
 
