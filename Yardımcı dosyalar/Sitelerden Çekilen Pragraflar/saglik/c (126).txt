
	Özgönül, “İftarda çorbayı en sona saklayın ve sindirim sisteminizi çorba ile mühürleyin.” Diyerek şöyle konuştu: 
	“İftarda; 1-2 zeytin, hurma, ceviz ve 1 bardak su ile açtıktan sonra en az 5 dakika ara verin. Bu esnada imkânınız varsa namaz kılabilirsiniz. İlk iftarınızda ana yemek olarak etli bir yemeği tercih edin ve sırası ile sebzeyi, salatayı, meyveyi yiyin. Yediğinizin miktarı önemli değil iyice doymaya çalışın. İlk 3 gün az miktara pide veya ekmek yiyebilirsiniz fakat her gün miktarını azaltın ve bunun yerine çiğ badem veya cevizi tercih edin. Çorbayı en sona saklayın ve sindirim sisteminizi çorba ile mühürleyin. Bunun nedenini ise şöyle; Yemek yerken yediğimiz her lokmanın sindirim sistemimiz tarafında sindirilmek zorunda olduğunu unutmamalıyız. Biyoloji dersinde sindirim konusunda öğrendiğimiz ilk şey sindirimin ağızdan başlamasıydı. Bu nedenle lokmalarımızı iyice çiğnemeliyiz ki daha kolay sindirilsin, midemize daha az iş düşsün diye öğrettiler. Demek ki sağlıklı yaşam ve sindirimde bazı kurallar çok önemli olabiliyor. 

	Sindirimi sağlayan ve yediklerimizi iyice öğütülmesine yardımcı olan ikinci organımız da midemizdir. Midemizi derin bir tencere olarak düşünelim yediklerimiz de pişirmek üzere içerisine koyduğumuz malzemeler olsun. Yemek yapan hanımlar çok iyi bilir. Katı bir malzemeyi sıvı dolu bir tencereye koyarsak onu eritmek zor olur. Fakat ezilmiş bir malzemeye yavaş yavaş sıvı ilave edersek daha rahat eritiriz. Bu nedenle eğer çorbayı önce içer midemizi sıvı olan çorba ile doldurursak sonra katı yemek lokmalarını yersek sindirimi zor olur fakat önce katı yemek lokmalarını yiyip sonra üzerine sıvı olan çorbayı içersek midemiz daha rahat sindirir biz de yemekten sonra hissettiğimiz şişkinlikleri hissetmeyiz. Haydi ilk yemek te deneyin ve farkı hissedin.”  

	 AHMET AKBUĞA  
	  
