

  
    
      
       
     
	Uzun bir açlık  sonrasında iftarda tüketilecek içeceklere dikkat çeken Süleyman Demirel  Üniversitesi (SDÜ) Tıp Fakültesi  Tıbbi Biyokimya Anabilim Dalı Başkanı Prof. Dr. Fatih Gültekin, iftarda gazlı içecekler yerine bünyeyi rahatlatacak olan ayran içilmesini tavsiye etti. 

	 'KOLAYI ÖNERMİYORUZ' 
	  

	Ramazan ayının yemek düzenini etkilediğini, insanların gün boyu açlığın ardından iftarda sağlıklı olmayan ancak bünyeye ferahlık veren gıdaları tercih edebildiğini dile getiren Dr. Gültekin, konuyla ilgili şu bilgileri verdi:  

	“Evet, havalar sıcak. Gün boyu çalışıyoruz, susuyoruz. Susamışken böyle soğuk bir gazlı içecek içimizi ferahlatıyor ama içtikten sonra neler oluyor? Kolada güçlü bir asit olan fosforik asit var. Fosforik asit dişlerimizin minelerine zarar veriyor ve çürümesini kolaylaştırıyor. İçindeki yüksek fosfordan dolayı vücudumuzdaki mineral dengesini bozuyor, kemik  erimesine neden oluyor." 

	 PEKİ NE İÇİLMELİ? 
	  

	“Araştırmalarda, günde bir bardak kola içen kadınlarda kemik erimesinin ölçülebilir düzeyde artırdığı ortaya çıktı. Deney  hayvanları üzerinde yapılan çalışmalarda kola içen hayvanlarda meme kanseri  daha fazla görülüyor. Mineral dengesini bozduğu için kronik böbrek  hastalığına yakalanma riskini iki kat artırıyor. Gazlı ve şekerli içecekler, sağlığa zararı. Peki ne içeceğiz? Çok soğuk olmamak üzere birincisi su, ikincisi ayran içeceğiz. Eğer gazlı içecek seviyorsanız o gazın boğazda oluşturduğu ferahlık hissini hissetmek istiyorsanız sade sodayı öneriyoruz." 

	 AA  
  
 
