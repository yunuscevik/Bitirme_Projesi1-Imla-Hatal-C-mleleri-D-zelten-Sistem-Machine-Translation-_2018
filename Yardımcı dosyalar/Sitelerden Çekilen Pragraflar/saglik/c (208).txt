
	Balıkesir'in Edremit ilçesinde gözlükçülük yapan Murat Korkutan, “Yazın gelmesi ile güneş gözlüğü sezonu açıldı. Gözlük deyip geçmeyin. Ben vatandaşlarımıza, nasıl güvendiği kasaptan et alıyorsa, güneş gözlüğünü de güvendiği yerden almalarını tavsiye ediyorum. Çünkü göz ihmale gelmez. Sağlık Bakanlığı’ndan onaylı gözlükler tercih edilmelidir. Sahtesini takmaktansa hiç takmayın. Çünkü sahte güneş gözlüklerinin hangi şartlarda üretildiği bilinmemektedir. Gözlükte mutlaka UV filtreleme özelliğinin olmasına dikkat edilmelidir” dedi.  
