  RADİKAL -  Güney Kore'de Corona virüsünün yol açtığı bulaşıcı solunum yolu hastalığı MERS nedeniyle ölenlerin sayısı 19'a yükseldi. Sağlık Bakanlığı'ndan yapılan açıklamada, üç kişinin daha MERS yüzünden hayatını kaybettiği, ölü sayısının 19'a çıktığı belirtildi. MERS teşhisi konulan kişi sayısının da 154'e ulaştığı kaydedildi. Öte yandan, ülkede bulunan 
                    Dünya 
                   Sağlık Örgütü ekibinin, okulların kapalı tutulmasına gerek olmadığını açıklamasının ardından eğitime yeniden başlandı. Bu arada 
                    sinema 
                  , tiyatro gibi halkın toplu halde bulunduğu yerlerde dezenfekte çalışmaları yapılıyor. 
MERS, ilk kez 2012 yılının 
                Eylül 
               ayında Suudi Arabistan'da ortaya çıkmıştı. Ülkede son üç yılda MERS teşhisi konulan 950 kişiden 412'si yaşamını yitirmişti. Güney Kore'de MERS, ilk olarak 20 Mayıs'ta 
                Ortadoğu 
              'ya seyahat eden 68 yaşındaki bir kişide görülmüştü. (AA)  