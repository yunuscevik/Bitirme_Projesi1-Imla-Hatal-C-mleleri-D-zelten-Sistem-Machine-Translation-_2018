

  
    
      
       
     
	ABD’de araştırmacılar laboratuvar ortamında bir farenin ön ayağını geliştirmeyi başardı. 

	Massachusetts Hastanesi’nden araştırmacılar, dokuyla bağlantısı olmayan hücrelerin çoğaltılması yoluyla kemikler, kaslar, sinirler ve damarlar içeren işlevsel bir fare  ön ayağı geliştirdi. Araştırmacılar, önce ölü bir fareden alınan ön ayağı farklı sıvılarda bekleterek iskelet  durumuna getirdi. Başka bir ayaktan alınan hücreler bu iskelet yapısına nakledildi ve yapı, hücrelerin büyümesini sağlayan sıvıyla dolu büyük bir bölmeye koyuldu. 

	Yaklaşık 2 hafta sonra ön ayak oluştu. Laboratuvarda geliştirilen ön ayağı canlı bir fareye nakleden araştırmacılar ayağın tamamen normal ve işlevsel olduğunu belirledi. 

	Araştırmacılar, bu yöntemle uzuvlarını kaybedenlere ya da organ  reddi sorunu yaşayan hastalara yardım edilebileceğini vurguladı. Araştırmanın sonuçları "Biomaterials" dergisinde yayımlandı. 

	Daha önce ABD’nin Teksas  Üniversitesi Tıp Fakültesi ’nden bilim  adamları, ilk kez aynı yöntemle insan akciğeri geliştirmeyi başarmıştı. 

	 AA 
	  
  
 
