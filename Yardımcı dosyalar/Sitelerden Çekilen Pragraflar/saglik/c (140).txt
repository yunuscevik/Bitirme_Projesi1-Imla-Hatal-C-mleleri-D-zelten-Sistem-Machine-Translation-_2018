
	“Thermage ya da Termaj radyo frekans dalgalarının ürettiği enerjiyi vücutta uygulanabilen deriye elektrotlar vasıtası ile aktarılma işlemidir.” Diyen Çelik, şu bilgilere yer verdi: 

	“Radyo ferekans dalgalarından elde edilen enerji ile cildin öncelikle üst deriyi yakarak tahriş etmesini engelleyecek şekilde alt deri ısıtılarak sabit konumda bulunan kolejenler harekete geçirilir. Kolejen doku hücrelerinin aralarındaki boşlukları dolduran, son derece esnek yapıdaki lifsi proteindir. Fibroblast denilen özel hücreler tarafından üretilen kolajen, yaşın ilerlemesiyle birlikte esnekliğini kaybetmeye başlamaktadır. 
	Thermage (Termaj) tedavisinin uygulanması 

	Alt derinin bir miktar altına inildikten sonra bölge 60 derecenin üzerindeki bir ısıya ulaşılana kadar ısıtılmaktadır. Burada ki amaç kolajenleri harekete geçirmektedir. Kolajenler harekete geçtiğinde sanki deride bir yıpranma varmış gibi ciltte onarıma başlamaktadırlar. Termaj (Thermage) tedavisinin uygulandığı hasta tedavi sırasında sıcağı ve acıyı biraz hissedebilir. Cildin tahriş olmaması için cildin üst bölümü soğuk gaz verilerek soğutulmaktadır. Yapılan tüm bu uygulamaların herhangi bir yan etkisi bulunmamaktadır. İki saatlik tedavinin sonucunda tedavinin yapıldığı deride hafif bir kızarıklık meydana gelebilir. Fakat bu kızarıklıklar çok kısa bir sürede ortadan kalkmaktadır. 

	Thermage (Termaj) tedavisi yüze, boyun bölgesine, ellere, kollara, uygulanabilmektedir. Yaş ve cilt yapısına göre uygulanma sıklığı değişebilmekle beraber ortalama yılda bir kez yapılması yeterli olmaktadır. Yaşı ilerlemiş hastalarda ise yılda iki defa uygulandığı zaman olumlu sonuçlar verebilmektedir. Termaj tedavisi çok fazla sarkmış estetik müdahale gerektiren ciltlere, genellikle otuz yaşının altındakilere ve hamilelere uygulanamamaktadır. Ayrıca dişlerinde implant olanların daha öncesinde diş doktorlarından onay almaları gerekmektedir. Termaj tedavisinden beklenen sonucun alınabilmesi için asgari beş ay beklenmesi gerekmektedir. Çünkü ciltteki toparlanma altıncı aydan sonra en üst mertebesine ulaşır. Ve sarkmalar toparlanmaya başlar.” 
	  
