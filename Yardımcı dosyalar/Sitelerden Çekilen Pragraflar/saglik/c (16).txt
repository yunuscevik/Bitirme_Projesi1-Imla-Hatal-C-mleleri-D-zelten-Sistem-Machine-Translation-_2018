 							
							
							
													
                      	 "Uyku döngüsü" adlı uygulama sayesinde 47 ülkeden 18-55 yaşındaki 950 bine yakın kişinin uyku alışanlıkları 1 yıl boyunca incelendi. Buna göre, erkeklerden ortalama 34,5 dakika fazla uyuyan Endonezyalı kadınların "en uykucu kadınlar" olduğu ortaya çıktı. Onu 23 dakikayla Suudi Arabistan ve 20 dakikayla İngiltere izledi.      KADINLAR ERKEKLERDEN DAHA MUTSUZ UYANIYOR   Kadınların 4,5 dakika daha fazla yatakta kaldığı Japonya ise erkek ve kadınların hemen hemen aynı süre uyuduğu ülke oldu. Araştırma, kadınların çoğunun erkeklerden daha mutsuz uyandığını da gösterdi. Sabah en mutsuz uyananlar, Japon, Güney Koreli ve Singapurlu kadın ve erkekler. Erkeklerin sabahları en mutlu uyandığı ilk 3 ülke Avustralya, Kanada ve Çin  olurken, Kolombiya, Portekiz ve Ukrayna 'da kadınların güne iyi başladığı ortaya çıktı.      PAZARLARI EN MUTLU UYANAN ERKEKLER MEKSİKALI   Pazarları en mutlu uyanan erkeklerin Meksikalı olduğu saptandı. Cumartesi günleri en fazla uyuyan kadınların da Finlandiyalı, Hollandalı ve Fransız olduğu belirtildi.    TÜRKİYE'DE ERKEKLER DAHA MUTLU UYANIYOR   Türkiye, kadınların erkeklerden daha fazla uyuduğu ve erkeklerin daha mutlu uyandığı ülkeler arasında yer aldı. Türklerin birçok ülke insanı gibi en kaliteli, çarşamba günü uyuduğu ortaya çıktı. Ayrıca Türklerin cumartesi günleri 30 dakika fazla uyduğu belirlendi.        						
						
							
												
