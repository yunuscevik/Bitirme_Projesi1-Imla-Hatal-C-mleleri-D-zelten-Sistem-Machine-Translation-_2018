

  
    
      
       
     
	Hep zararlarından söz edilen ve nasıl mücadele edilmesi gerektiği konuşulan obezitenin bir yararı olabileceği iddia ediliyor. Buna göre obezite  kalp  rahatsızlıklarından ve kalp krizinden koruyor. İddia sahipleri ingiliz bilim  insanları. Bilim insanları, sağlıklı beden kitle indeksine sahip biriyle karşılaştırıldığında aşırı kilolu insanların neden kalp krizi  sonrası daha fazla yaşadıklarını mercek altına aldı.  
	 
	Kalp ameliyatı geçiren hastalardan alınan dokuların incelenmesiyle, hasar görmüş kan damarlarının çevresindeki yağların kalp hastalığıyla mücadele eden kimyasalları salagıladığı görüldü. Bu kimyasallar hem anti-oksidan hem de iltihabı azaltıyor. Böylece fazla yağ bir kalp krizi sonrası yaşama şansını artırıyor.  
	 
	Kalp hastalıkları için kötü olduğu düşünülen yağın, belli bir seviye üstündeyken koruyucu etkiye sahip olduğu belirtiliyor. Bu çalışmanın kalp hastalıklarında yağın rolü konusunda yeni perspektif sağladığına işaret ediliyor. 
  
 
