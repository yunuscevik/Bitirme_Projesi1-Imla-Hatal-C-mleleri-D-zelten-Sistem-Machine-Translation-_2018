

  
    
      
       
     
	
		Güney Kore ’nin başkenti Seul ’de 19-49 yaş grubundaki kadınların 5'te 1'inin estetik  operasyon  için bıçak  altına yattığı ifade eden Çapar, Güney Korelilerin en çok göz kapağı kaldırma operasyonu yaptırdığını, ülkemizde ise estetiğe ilgi son on senede 5 kat artarak dünya sıralamasında da ilk on içerisinde yer aldığını söyledi.  
		  
	
		Düzgün bir cilt için neler yapılmalı konusunda bilgi veren Çapar, maden  suyu içilmesi tavsiyesinde bulunarak “Pürüzsüz bir cilt için; düzenli uyuyun, sigara  içmeyin, yeterli miktarda iyot alın, maden suyu için, güneşten Korunun, cilt masajı yapın, aylık cilt bakımı yaptırın, sabahları uyandığınız zaman yatakta 1 dakika boyunca gerinin. Yüzünüzü şaşırmış bir ifade yapın ve hem bacaklarınızı hem de kollarınızı olabildiğince gerin. Bu hareket tüm kaslarınızın uyanmasını sağlayacaktır. Her gün tekrarlamanızda büyük yarar var.  
		  
	
		Her sabah kışları da olmak üzere pencereyi açıp derin bir nefes alın. Aslında bir yoga  hareketi olan gün selamlama, size pozitif enerji  verdiği gibi kalp  hızınızı artırıyor ve sindirim sisteminizi uyandırıyor. Her sabah uyandığınızda aç karnına içinde bir kaç damla limon olan ılık bir su için. Ayda iki kez bu suyun içine soda ilave etmeniz detoks  etkisi yapacaktır. Günde en az 2 litre su tüketmeye çalışın. Sabahları cildinizi temizleyin daha sonra da günlük toniği uygulayın. Tonik ve sabahları yapacağınız cilt temizliği, akşamdan kalan yorgunluğu ve toksinleri alacaktır. Eğer maskeniz günlük kullanıma uygunsa sadece  1 dakika ayırarak cildinizi temizledikten sonra maske uygulayın. Eğer haftalık maske uyguluyorsanız bunu da sabahları yapmaya özen gösterin. Cildinizi nemlendirdiğinizde serum kullanmayı unutmayın” dedi.  
	
		 İHA   
 
  
 
