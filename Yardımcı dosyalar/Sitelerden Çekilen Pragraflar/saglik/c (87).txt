

  
    
      
       
     
	Kanada'daki Montreal Nöroloji Enstitüsü'nden bilim  insanlarının araştırması, ayaklar gibi beynin de büyüklüğünün sabah ve akşamları aynı olmadığını gösterdi. 
	 
	Araştırma,  beyin  hacminin sabah daha büyük olduğunu ve gün içinde boyutunun küçüldüğünü ortaya koydu.  
	 
	Bilimciler, daha önce yapılmış geniş çaplı bir araştırmadan yararlanarak 3 bin 300'ü MS, 6 bin 100'ü Alzheimer  hastası olmak üzere yaklaşık 10 bin kişinin beyin görüntülerini sabah, öğleden sonra ve akşam inceledi. 
	 
	Sabah beynin ortalamadan daha büyük olduğunu saptayan bilim insanları, bu durumun süngere benzeyen  organın, yatay durumda sıvı dolaşımının daha iyi olması sayesinde gece boyunca yeterince  "nemli" kalmasından kaynaklandığını ileri sürdü. 
	 
	Araştırmanın sonuçları "Nerolmage" dergisinde yayımlandı. 

	 AA 
	  
  
 
