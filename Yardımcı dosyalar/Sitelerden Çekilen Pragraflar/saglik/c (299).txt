 
                    İSTANBUL 
                      Sağlık Bakanı Mehmet Müezzinoğlu, Sağlık Bakanlığı tarafından, Türk Telekom un desteğiyle hayata geçirilen e-Nabız sisteminin tanıtım toplantısına katıldı. Toplantı sonrası basın mensuplarının sorularını yanıtlayan 
                Bakan 
               Müezzinoğlu, domuz gribi ile ilgili,  Süreç artık kamuoyunun gündeminden düşecek noktaya yaklaştı. İnşallah bir haftaya kadar da düşecek" dedi. 

                    Beşiktaş 
                  'ta bir otelde düzenlenen toplantının ardından gündemle ilgili soruları yanıtlayan Bakan Müezzinoğlu, sanatçı Kayahan ın ölümünün hatırlatılması üzerine,  Bu ülkenin çok önemli bir sanatçısıydı. Kendisini de çok uzun süredir bire bir tanıyan biri olarak, kaybından dolayı büyük bir üzüntü duyduğum bir sanatçı. Ama neticede kaybettik. Kendisine Allah'tan rahmet diliyorum. Güzel insandı. Eşine, kızına, ailesine ve yakınlarına başsağlığı ve sabırlar diliyorum. Sanat dünyamızın ve milletimizin başı sağ olsun" dedi. 
 GRİBAL ENFEKSİYONLARDA YÜZDE YÜZ TEDAVİ YÖNTEMİ YOK  
 Domuz gribi ile ilgili ölümler devam ediyor. Bu sene aşılar ile ilgili sıkıntı yaşındı mı?  sorusuna Bakan Müezzinoğlu,  Griple ilgili defalarca açıklamalarda bulundum. Dünyanın hiçbir yerinde gribal enfeksiyonlarla ilgili yüzde yüz etkin bir tedavi yöntemi ne yazık ki yok. Burada önemli olan tedbirlerimizi arttırabilmek. Birey olarak almamız gereken tedbirlerin en önemlisi hijyen, kalabalık ortamlardaki enfeksiyon risklerinden uzak durabilmek, sağlıklı beslenebilmek bir de gribal enfeksiyon riskini hissettiğimizde istirahatimize önem vermek. Sağlık Bakanlığı olarak biz de bu durumlarda vatandaşımızın yanında olmak, ağır ve riskli vakalara ilave olacak diğer sağlık sorunlarını yakından takip ederek direnci düşüren diğer etkenleri olabildiğince minimize etmek gibi bir görevimiz ve sorumluluğumuz var. 2014 ün son ayını sorunsuz atlattık. Ama 2015 başı itibariyle, özellikle Şubat ve Mart aylarında bir yoğunluk yaşandı. Bir pik yaptı, durağan bir dönemi geçirdi. Şu anda da iniş döneminde. Bir hafta on gün öncesine göre hastanelerimizde grip şüphesi nedeniyle yatırdığımız vaka sayısı neredeyse yarıdan daha aza düştü. Bu hafta içinde ya da önümüzdeki hafta pik döneminin bittiğini ve vaka sayısındaki düşüşün tamamlanacağını düşünüyoruz" diye cevap verdi. 
Bakan Müezzinoğlu, Domuz gribi sonucu ölü sayısının sorulması üzerine,  Hastanelerimizde her gün yaklaşık 130 civarında değişik nedenlerle hasta kaybediyoruz. O nedenle her gün &lsquo;şu kadar ölüm oldu  diye kamuoyunu bu anlamda bir telaşa ya da bir hastalığın paniğine götürmemek lazım. Burada yapmamız gereken tedbirlerimizi almak. Yoksa günlük hasta sayısı, ölü sayısıyla kamuoyunu rutin dışı paniğe itmeyi doğru bulmuyorum. O nedenle kamuoyundan isteğimiz tedbirli olmak. Süreç artık kamuoyunun gündeminden düşecek noktaya yaklaştı inşallah bir haftaya kadar da düşecek" diye konuştu. 
 KÖK HÜCRE İLE İLGİLİ BİLEMSEL BİR TEDAVİ YOK  
Bakanlık önünde Kas hastaları için dün yapılan eylemin sorulması üzerine Bakan Müezzinoğlu,  Arkadaşlar bu anlamda dünyanın bilimsel olarak kabul ettiği bir tedavi yönetim ve ilacı yok. Kök hücre ile ilgili denemelerde çok sınırlı ve o denemelerde de pozitif sonuçlar alınan vaka sayısı bilim kurullarınca kabul edilmiş bir yöntem yok. Tabi hasta psikolojisidir, anne baba psikolojisidir. Ümit dünyası. Bütün bunlarda kendi istedikleri olsun diye bir umut peşinde koşuyor. Oysa ki tıp bir bilimdir. Bilimsel veriler ne dünyada ne de bizde kök hücre denemelerinin bu anlamda faydasını gösteren bir ilaç olarak henüz karşımıza gelmedi. Ama onların taleplerine ait yönergemizi hazırladık, dün bana geldi" dedi. Bakan Müezzinoğlu, elektrik kesintileri sonrası aşıların bozulması konusunda bir sıkıntı yaşamadıklarını da sözlerine ekledi. 
 (Özkan ARSLAN - Yaşar KAÇMAZ / DHA)   