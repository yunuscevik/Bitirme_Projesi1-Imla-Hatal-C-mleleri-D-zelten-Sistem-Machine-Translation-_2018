
	Saç ekimi konusunda Türkiye’de kapsamlı araştırmalar yaparak yeni ürünler ve teknikler geliştiren Estetik International Sağlık Grubu Saç Tedavileri Merkezi, Organik Saç Ekiminden sonra Bio Saç Ekimi uygulamasını hizmete sundu. Bedene uyumlu biyolojik liflerden üretilmiş Bio Saç Ekimi hakkında bilgi veren Estetik International Sağlık Grubu kurucusu Op. Dr. Bülent Cihantimur, ‘’Kellik sorunu yaşayan bir kişinin en büyük ganimeti, ensesinde ya da bedeninde saç ekimi için bulabileceğimiz mevcut saç kökleridir. Klasik saç ekimini ve Organik Saç Ekimini bu dönor alanlardan aldığımız saç ekimiyle gerçekleştiriyoruz. Fakat bazı kişilerde ekim yapacak miktarda saç kökü bulunmuyor. Bu noktada saçsız durmak istemeyen kişiler ise konforsuz peruk ya da benzeri materyaller kullanmaya başlıyor. Bu tarzda bir sorunu olan kişilere son derece etkili ve pratik bir ürün olan ve biyolojik liflerden üretilen Bio Saç Ekimini tavsiye ediyoruz’’ diye konuştu. 

	 BİO SAÇ EKİMİYLE GELEN DOĞAL GÖRÜNÜMLÜ SAÇLAR  
	Op. Dr. Bülent Cihantimur herhangi bir sebepten ötürü kellik sorunu yaşayan ve bedeninde nakil işlemini sağlayacak saç kökü bulunmayan kişilerin çoğunun, psikolojik ve fiziksel olarak kendilerini eksik hissettiklerini dile getirdi ve ekledi, ‘Son derece kısa bir süre içerisinde, bu suni doğal saç görüntüsündeki bio saçı ekiyoruz. Ekim işleri deri altına bir kanca gibi bağlama olanağı sağlayan özel alet vasıtasıyla yapılıyor. Cilt altı bir süre sonra ekilen saçın kökünü sıkıca kavrıyor ve herhangi bir şekilde saçların dökülmesi ve kopmasını da engellemiş oluyor.’’ 

	 'UZUN, KISA, KIVIRCIK, DÜZ YA DA DALGALI SAÇ EKTİREBİLİRSİNİZ'  
	Bio Saç Ekiminde farklı alternatiflerde ve renk seçeneklerinde saç ekilebildiğini söyleyen Cihantimur, “Uzun, kısa, kıvırcık, düz ya da dalgalı, mevcut saçınıza hangisi uyumluysa, seçim yapıp bu uygulamayla ekim yaptırmanız mümkün. Bu yöntemde saçlar uzamıyor, tarama ya da herhangi bir çekmeye karşı mukavemeti var. Kişinin kendi doğal saçı gibi son derece doğal bir görüntü ortaya çıkarıyor ve kel olarak yaşantılarını devam ettirmek istemeyenler için son derece konforlu bir alternatif oluşturuyor” şeklinde sözlerini noktaladı. 
	  
