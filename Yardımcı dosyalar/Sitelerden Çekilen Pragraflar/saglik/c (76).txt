

  
    
      
       
     
	Bademcik ameliyatı olduktan sonra yanlış kan verilerek komaya giren hastanın şikayetiyle hemşire hakkında 2 yıla kadar hapis istemiyle dava açıldı. Milliyet'in haberine göre, basit bir ameliyattan adliye koridorlarına uzanan süreç şöyle gelişti: 
	 
	25 yaşındaki M.Ü. bademcik ameliyatı olmak için Okmeydanı Eğitim  ve Araştırma Hastanesi'ne gitti. Ameliyat  gerçekleştikten sonra M.Ü.'ye kan verilmesi gerekti. 
	 
	 20 GÜN KOMADA KALDI  
	 
	Bu sırada hastane  tarafından temin edilen farklı gruplardaki kan hemşire tarafından M.Ü.'ye verilmeye başlandı. Hastanın kan kusmaya ve bilincinin kapanmaya başlamasından sonra durumu fark eden hastane yetkilileri, M.Ü.'ye acil müdahale etti. Yanlış kan verilen hasta 20 gün boyunca yoğun bakımda kaldı. 
	 
	Bir ay sonra hayati tehlikeyi atlatan M.Ü. hastane görevlileri hakkında şikayetçi oldu. 
	 
	Soruşturmanın ardından kanı damar yoluyla veren hemşire hakkında "görevi ihmal " suçlamasıyla 2 yıla kadar hapis cezası  talep edildi. Bir ay boyunca yoğun bakımda kalan M.Ü., "Hemşireyi çağırdık, bize, 'Sen kendini korkutuyorsun, o nedenle bunlar oluyor' dedi" şeklinde konuştu. 
	 
	 "38 HASTAYA 3 HEMŞİRE BAKIYORDUK"  
	 
	Hemşire ise savunmasında, 38 yatan hastayla 3 hemşirenin ilgilendiğini, olayın olduğu gün yoğunluk olduğunu belirterek suçlamayı reddetti. 
  
 
