
	Yapılan birçok araştırmanın E vitamini içeren yağların Parkinson hastalığını önlediğinin belirlendiğini kaydeden Budak, fındık ve fındık yağının ise konumunun çok farklı olduğuna dikkat çekti. Budak, "Fındık yağında bol miktarda bulunan E vitamini üreme sistemine olumlu katkı yaptığı gibi, alyuvarların parçalanmasını önleyerek kan değerlerini düzenliyor. Ayrıca en etkili antioksidan olduğu kadar vücut hücrelerini koruyarak ve yenilenmesini sağlayarak yaşlanmayı geciktiriyor. Alzheimer ve Parkinson hastalığını da önlüyor" dedi. 

	 "KALP-DAMARIN İLACI"  
	Karadeniz Teknik Üniversitesi (KTÜ) Tıp Fakültesi Biyokimya Ana Bilim Dalı Öğretim Üyesi ve Fındık-Çay Araştırma Uygulama Merkezi Müdürü Prof. Dr. Asım Örem ise fındık yağının kalp damar hastalıklarına karşı adeta bir ilaç olduğunu vurguladı. Prof. Dr. Örem, "Fındık yağının yağ asitleri bileşiminde yüzde 85 oranında oleik asit bulunmakta olup bu oran zeytinyağı da dahil diğer bitkisel yağların üzerindedir. Oleik asit; yüksek tansiyon riskini azaltmakta, kötü kolesterolü (LDL) düşürmekte, iyi kolesterolü (HDL) arttırmakta, kalp damar hastalıklarına karsı koruyucu etki göstermekte, diyabetli hastaların insülin ihtiyacını azaltmakta, kan şekerini düzenlemekte ve tümör gelişimini engelleyerek kansere karsı koruyucu etki yapmaktadır. Ayrıca fındık yağının yanma noktası diğer yağlardan çok daha yüksektir. Yanma ısısı 220-240 derece olan fındık yağı ısıya karsı en dayanıklı yağdır. Fındık yağı dışındaki diğer yağların, yüksek ısıya dayanamadığından pişirildiklerinde, özellikle yüksek dereceli kızartmalarda fiziksel ve kimyasal yapıları değişerek zehirli (toksik) özellikleri açığa çıkmaktadır. Fındık yağının, kızartmalarda kullanıldığında ortamda ve yiyecekte koku bırakmadığı, hafif ve lezzetli olması nedeniyle hamur işleri de dahil her türlü yemek yapımında çok iyi sonuçlar verdiği bilinmektedir" diye konuştu. 
	  
