 RADİKAL -  Isparta SDÜ Tıp Fakültesi Biyofizik Bölümü, 
                kırmızı 
               acı biberle ilgili tıp dünyasını aydınlatacak bir bilgiyi gün yüzüne çıkardı. Hücredeki iyon kanalları üzerine yaptığı araştırmayla Uluslararası Harezmi Ödülü'ne sahip ilk Türk 
                bilim 
               insanı unvanını taşıyan Prof. Dr. Mustafa Nazıroğlu, 8 kişilik ekibiyle 8 yıl süren çalışma sonunda epilepsi hastaları için önemli bir çalışmaya imza attı. 
 'KIRMIZI ACI BİBER TETİKLİYOR'  
'Kırmızı acı biberde bulunan kapsaisinin epilepsi hastalığının oluşumunda, epileptik atakların azalmasında veya artışında herhangi bir etkisi olabilir mi?' düşüncesiyle bir çalışma yaptıklarını söyleyen Prof. Dr. Nazıroğlu, "Bu kapsamda sıçanlardan 5 grup oluşturduk ve bir kısmında epilepsi oluşmasını sağladık. Bir kısmına kırmızı acı biberde bulunan kapsaisin maddesini iğneyle enjekte ederken, bir kısmına ise bunun etkisini bloke eden kapsazepin adlı 
                kimyasal 
               madde verdik. Sonuçta kırmızı biberin acı olmasını sağlayan kapsaisin verilen sıçanlarda epileptik atakların arttığı gözlemlenirken, kapsazepin verilen diğer sıçanlarda ise bu atakların neredeyse sıfıra yakın düzeyde azaldığını gözlemledik. Bu çalışma sonuçlarına göre kesinlikle şunu söyleyebiliriz ki epileptik hastaların kırmızı acı biber yemesi, epileptik atakları artırıyor" dedi. 
Prof. Dr. Nazıroğlu ve ekibinin bu araştırmasıyla ilgili kamale, dünyaca 
                ünlü 
               Amerikan Neuroscience Dergisi'nde bu ayki sayısında yayınlanarak tıp dünyasına sunuldu. 
 EPİLEPTİK İLAÇ GELİŞTİRECEKLER  
Bundan sonraki aşamada Nöroloji Anabilim Dalı'ndaki öğretim üyeleriyle kapsaisinin etkisini bloke eden kimyasalların epilepsi hastası insanlarda faydalı olup olmadığına yönelik araştırma yapacaklarını aktaran Prof. Dr. Nazıroğlu, çalışmanın finalinin ise antiepileptik bir ilaç geliştirmek olduğunu vurguladı. 
 'DÜNYADA HER 100 KİŞİDEN 3'ÜNDE GÖRÜLÜYOR'  
Epilepsi hastalığının dünyada her 100 kişiden 2 veya 3'ünde görülebilen yaygın hastalıklardan olduğunu belirten Prof. Dr. Nazıroğlu, bu hastaların kullandıkları ilaçların hiç birinin tedavi edici nitelikte olmadığını söyledi. Prof. Dr. Mustafa Nazıroğlu, "Epilepsi hastalığı, bilindiği üzere gelen ataklarla insanı plastik top gibi hoplatmaktadır. Buna biz 'epileptik ataklar' diyoruz. Ancak bu hastalığın hiçbir tedavisi yok. Kullanılan ilaçlar sadece gelen atakların belirli bir düzeyde kalmasını sağlıyor" diye konuştu. (Mehmet ERÇAKIR-Ali ÇEVİKBAŞ/ISPARTA/DHA) 
  
   