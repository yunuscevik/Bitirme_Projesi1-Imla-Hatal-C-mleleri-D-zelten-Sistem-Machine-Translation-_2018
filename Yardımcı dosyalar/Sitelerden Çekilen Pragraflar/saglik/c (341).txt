RADİKAL - 
                Bilim 
               dergisi New Scientist'e konuşan Canavero, projesini bu Haziran'da 
                ABD 
              'nin Maryland eyaletindeki bir kongrede duyurmayı ve ameliyatı gerçekleştirecek cerrah ekibini oluşturmayı umuyor. Canavero, yıllardır tıbbın tüm vücut naklini yapabilecek aşamaya geldiğini savunuyor. 
Ancak birçok doktor, projeye şüphe ve endişeyle bakıyor ve bunun mümkün olmayacağını savunuyor. Tam vücut nakli operasyonlarının ölümcül hastalıkları olan kişilerin ömrünü uzatacağını belirten Sergio Canavero, "Eğer 
                toplum 
               istemezse bu ameliyatı yapmayacağım. Ama ABD ya da 
                Avrupa 
              'daki insanların istememesi, bunun başka yerde yapılamayacağı anlamına gelmiyor. Doğru olanı yapmaya çalışıyorum. Ama Ay'a gitmeden önce insanların arkanızdan geleceğinden emin olmalısınız" dedi. 
Yaşayan bir insanın başını gövdesinden ayırmayla ilgili teknik zorlukların dışında, bunun bir ölünün vücuduyla birleştirilmesi, yeni 'insanın' canlandırılması, beynin hiç tanımadığı binlerce omurilik sinirine alışması ve etik boyut gibi sorunlar söz konusu. Tıbbi etik kurullarının naklin başarılı olup olmayacağını görmek için maymunlar üzerinde denemelere izin vereceğine de ihtimal verilmiyor. 
İlk baş nakli 
İlk baş nakli denemesi 1954'te Sovyet cerrah Vladimir Demikhov tarafından yapıldı. Minik bir köpeğin başı ve ön bacakları, daha büyük bir köpeğin gövdesinin arka kısmına nakledildi. Demikhov daha sonra yine köpekler üzerinde benzer operasyonlar yaptı ancak hayvanlar iki ile altı gün arasında yaşadı. 
Bir kafanın başka kafayla değiştirildiği ilk başarılı nakil operasyonu ise 1970'te ABD'nin Ohio eyaletinde gerçekleştirildi. Case Western Reserve Üniversitesi'nden Robert White başkanlığındaki bir ekip, bir maymunun başını başka bir maymuna nakletti. Ancak doktorlar omurilikleri birleştirmedi. Bu yüzden vücudunu oynatamayan maymun yapay solunumla yaşatıldı. Bağışıklık sisteminin başı reddetmesi üzerine maymun dokuz gün sonra öldü. White'ın denemelerini uzun bir sessizlik dönemi izledi. 
Geçen yıl Çin'de Harbin Tıp Fakültesi uzmanları fareler üzerinde başarılı deneyler gerçekleştirdiklerini, bu yöntemin geliştirilmesiyle milyonlarca insanın hayatının kurtulabileceğini açıkladılar. (BBC)  