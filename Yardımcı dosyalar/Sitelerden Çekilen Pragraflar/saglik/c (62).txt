

  
    
      
       
     
	 Rinoplasti Merkezi'nden Op.Dr. Bülent Koç anlatıyor:  
	 
	Yüzyıllardır sanatçılar, şairler, filozoflar tarafından tartışılan ve herkesi büyüleyen konu…. 
	 
	Antik yunan  heykeltıraşları, Leonardo Da Vinci  güzellikten ‘’ideal artistik oranlar’’ oluşturarak bahsetmişler. Nedir bu ‘’ideal artistik oranlar?’’ 

	İdeal göz-burun-çene uyumu; yani hayali çizgiler içinde yüzün uyumu…. 
	 
	Tabii ki elimizde bir cetvel yok, her yüzü ölçmüyoruz ama bir insanın yüzüne tesadüfen baktığınızda size ve birçok kişiye "yüzü çok güzel" geliyorsa bilin ki o ideal artistik orana sahip. Siyah kuğudaki Natalie Portman , dünyanın en güzel kadınlarından biri olarak kabul edilen Charlize Theron  gibi… 
	 
	Burun estetiği (rinoplasti) dünyada en çok gerçekleştirilen estetik  cerrahi işlem. Peki neden bazı hastalar aynı cerrah tarafından ameliyat  edilmesine rağmen iltifat alıp diğerleri "Burnun çok güzel olmuş" ya da "Harika olmuşsun. Burnun, yüzün muhteşem" gibi güzel sözler duyamıyor? İkinci gruptaki hastaya acaba ek bir operasyon  yapılmış olabilir  mi? 
	 
	İşte çene ile burun arasındaki uyum, burada büyük bir rol oynuyor.. 
	 
	Ufak bir çeneniz varsa ne kadar normal bir burna sahip olursanız olun burnunuz dışarıdan biraz büyük olarak algılanır. Çok gösterişli, keskin hatlı bir çenede ise kavisli ufak bir burun tüm ilgiyi gözlerden uzaklaştırıp çeneye yöneltir. 
	 
	Ufak çeneli erkek hastaların hiç farkına varmadan sakal bıraktığını söylesek... Karizmatik bir burun ve ufak bir müdahale ile erkeksi bir çeneye sahip olduktan sonra da hepsinin sakallarını kestiğini... 
	 
	Ne yapmalıyız derseniz? Aslında basit... Burun estetiği için başvurduğunuzda, doktorunuz yüz estetiği konusunda uzmansa sizi zaten yönlendirecektir. 
	 
	Çekilen yan ve önden oblik fotoğraflarda size burun estetiğinin nasıl olacağını anlatırken güzelliğin anahtarı olan oranlardan bahsedecek ve yüz güzelliğinizin altın kapısını size gösterecektir. 
  
 
