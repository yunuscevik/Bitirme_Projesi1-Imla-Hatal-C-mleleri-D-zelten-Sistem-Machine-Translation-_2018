 RADİKAL  - Sağlık Bakanı Mehmet Müezzinoğlu'nun, geçtiğimiz günlerde domuz gribi nedeniyle 
                    Çanakkale 
                  'de 1 kişinin yaşamını yitirdiğini açıklamasının ardından kentte en çok merak edilen konuya İl Sağlık Müdürü Kenan Eliuz'dan 
                açıklama 
               geldi.  Çanakkale Valisi Ahmet Çınar'ın, ildeki bürokratlarla birlikte düzenlediği değerlendirme toplantısında basın mensuplarının konuyla ilgili sorusu üzerine açıklama yapan İl Sağlık Müdürü Kenan Eliuz, şuana kadar 97 hastadan numune alınarak 
                    Ankara 
                  'ya Hıfzıssıhha Laboratuvarları'na gönderildiğini, yapılan analizler sonucu ise 4 hastada H1N1 pozitifi tespit edildiğini belirtti. Bu hastalardan birinin domuz gribi nedeniyle yaşamını yitirdiğini belirten Eliuz, domuz gribi olduğu belirlenen 3 hastanın sağlık durumun ise iyi olduğunu belirtti. Eliuz, geçtiğimiz ay sekonder rahatsızlığı nedeniyle ölen diğer 2 kişiden birinde gribe neden olan İnfluena B tespit edildiğini, diğerinin grip rahatsızlığının ise ayrımı yapılamadığını söyledi.  
Çanakkale İl Sağlık Müdürü Kenan Eliuz, H1N1 pozitifi 3 hastanın sağlık durumunun iyi olduğunu belirtip, "Yani hasta, H1N1virisü kaptı diye mutlaka kaybedilecek diye bir durum yok. Özellikle sekonder hastalığı olan kişilerde daha çok ölümlü seyrediyor. Tedbirler açısından da Sağlık Müdürlüğü ve 
                Kamu 
               Hastaneler Birliği olarak tüm tesislerde önlemleri aldık. Aynı zamanda broşür ve afişler hazırlandı. Bunlar okullarımıza gönderiliyor. Basına gripten korunma konusunda bilgilendirme yapıldı. Şuan itibariyle Çanakkale'de bir sıkıntı görünmüyor. Zaten mevsim itibariyle de Nisan ayından sonra havaların ısınmasıyla vakaların sayısı düşecek" dedi. 
Vali Ahmet Çınar ise domuz gribi tespit edilen 3 kişinin sağlık durumlarının iyiye gittiğini söyledi.  DHA/Burak GEZEN - Ersan KÜÇÜKKURU   