

  
    
      
       
     
	Anne adaylarını uyaran uzmanlar, gebelik süresince kontrolsüz içilen ağrı  kesicilerin erkek bebeklerde kısırlığa neden olabileceği konusunda uyardı.  

	Tüp Bebek ve Kadın Hastalıkları Uzmanı Doç. Dr. Hakan Çoksüer, ağrı kesicilerin testosteron  hormonunu etkilediğini belirterek, hamilelik  döneminde kullanılan ağrı kesicinin erkek çocuklarda kısırlığa neden olabileceğini bu nedenle mümkün olduğunca kullanılmaması gerektiğini söyledi. 

	 İLACI ALIRKEN BİR KEZ DAHA DÜŞÜNÜN 
	  

	Hamilelere ağrı kesici kullanımında dikkatli davranmalarını öneren Doç. Dr. Hakan Çoksüer, konuyla ilgili şu bilgileri verdi: 

	“Ağrılara karşı anne adaylarının ağrı kesici almak yerine tıbbi yardım  almalarının daha sağlıklı olur. Gebelikte ağrı kesici olarak asetaminofen kullanımı yaygın olduğu için anne adayları gebelik esnasında bu ilacı kullanmadan önce bir kez daha düşünerek kullanmalıdır. Farelerde yapılan araştırmalarda fetal testiküler dokunun ağrı kesici asetominofene maruz kaldığında daha az testosteron ürettiği gösterilmiştir. Araştırmalar hamile kadınların ilacı bir defa aldığında fetüsün etkilenmediğini ancak birkaç günlük kullanımda etkilenebileceğini göstermiştir. 

	 AĞRI KESİCİ KULLANMAKTAN KAÇININ 
	  

	“İngiltere Edinburgh Üniversitesi'nde yapılan çalışmada bu konuda hamile kadınlara ağrı kesicileri mümkün olan en kısa süre aralığında en az etkili dozda alması gerektiğini belirtmiştir. Yapılan bir hayvan çalışmasında, asetominofen ilacı testosteron üretimi üzerindeki etkilerini incelemek amacıyla kısırlaştırılmış farelere insan fetal testis fragmanlarının transplante edildiği olan ksenograft modeli kullanılmıştır. Çalışmada kandaki testosteron seviyesi düşüş  gösterdi. Buna bağlı olarak da sperm üretiminde önemli derecede azalma olabileceği belirtilmektedir. Anne adaylarına benim mesajım açıktır; aşırı ağrı kesici ilaç  kullanımından kaçının ve ağrınız varsa tıbbi yardım alınız" dedi. 

	 İHA  
  
 
