
                ABD 
              'deki Columbia Üniversitesi'nden 
                bilim 
               adamları, 65 
                yaş 
               ve üzerindeki 1169 katılımcıya yaklaşık 40 farklı madde koklattı. Katılımcılardan kokladıklarının ne olduğunu çok seçenekli listede işaretlemelerini isteyen bilim adamaları, daha sonra bu kişilerinsağlık durumu ve 
                yaşam 
               tarzına ilişkin verileri inceledi. 
 AYIRT ETMEKTE ZORLANANLAR DAHA HIZLI HAYATINI KAYBEDEBİLİR  
Kokuları ayırt etmekte zorlanan 349 kişinin bir hastalıktan ya da kaza sonucu 4 yıl içinde öldüğü tespit edildi. Araştırmaya imza atanlardan Dr. Davangere Devanand, ölüm riskinin koku duyusundaki azalmaya bağlı olarak arttığını belirtti. Devanand, araştırmanın yalnızca yaşlıları kapsadığına dikkati çekerek ileri yaşta olmayanlar için de koku duyusundaki azalmanın ani ölümün göstergesi olup olmadığını söylemek için başka deneylerin yapılması gerektiğini vurguladı. 
 TEŞHİS EDİLMEMİŞ BİR HASTALIK OLABİLİR  
Bilim adamları, koku duyusundaki azalmanın teşhis edilmemiş ağır bir hastalığın belirtisi olabileceğine, ayrıca bazı "kazalara" da davetiye çıkarabildiğine dikkati çekti. Koku duyusu azalan yaşlıların bozulmuş bir yiyeceği yiyebileceği, gaz kaçağı ya da yangında zehirlenebileceği ifade edildi. 
Araştırmanın sonuçları "Annals of Neurology" dergisinde yayımlandı. 
   