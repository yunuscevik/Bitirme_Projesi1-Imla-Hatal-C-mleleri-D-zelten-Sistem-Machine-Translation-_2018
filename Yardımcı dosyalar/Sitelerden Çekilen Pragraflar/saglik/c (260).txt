 RADİKAL -  Sağlık Bakanlığı 2010 yılında Tıbbi Kötü Uygulamaya İlişkin Zorunlu Mali Sorumluluk Sigortası'nda Kurum Katkısına İlişkin Usul ve Esaslara Dair Tebliğ yayınlayarak 
                aile 
               hekimleri sigorta primi ödemesinde yeni bir düzenleme yaptı. Düzenlemeye göre sigorta priminin tamamı aile hekimleri tarafından karşılanacaktı. Bu duruma itiraz eden Türk Tabipler Birliği düzenlemenin iptal edilmesi için dava açtı. 
 DANIŞTAY DÜZENLEMEYİ HUKUKA AYKIRI BULDU  
Danıştay 15. Dairesi nde görülen davada, primlerinin tamamını aile hekimleri tarafından ödeneceğine ilişkin bölüm hukuka aykırı bulundu. Primlerle ilgili bölüm 
                mahkeme 
               tarafından iptal edildi. Aile hekimleri arasında sigorta primleri açısından bir ayrıma gidilemeyeceğini, düzenlemenin hakkaniyet ve eşitlik ilkesine aykırı olduğu belirtilen mahkeme, iptal kararında primlerin yarısının hekimler tarafından diğer yarısının ise hekimlerin bağlı olduğu kurum tarafından ödenmesi gerektiği sonucuna vardı. 
 PRİMLERİN YARISI İADE EDİLECEK  
Türk Tabipler Birliği nin davayı kazanması üzerine Sağlık Bakanlığı 23 Mayıs ta 
                Resmi 
               
                    Gazete 
                  'de yayınladığı bir düzenleme ile aile hekimleri için verilen sigorta priminin yarısının bakanlık tarafından karşılanacağını bildirdi. Düzenlemeye göre 2010-2015 yılları arasında aile hekimleri tarafından karşılanan sigorta priminin yarısı 6 ay içinde hekimlere iade edilecek. Yeni düzenleme ile binlerce hekimin yaşadığı mağduriyetin giderildiğini söyleyen Türk Tabipler Birliği Aile Hekimliği Kolu Başkanı Fethi Bozçalı sözlerine şu şekilde devam etti: "2010 yılında getirilen uygulama haksız bir uygulamaydı. Ancak tüm itirazlarımıza rağmen bu haksız tutum değiştirilmedi. Biz de konuyu yargıya taşıdık. Neticede davayı kazandık. Fazla ödediğimiz primlerin geri alınması için bizzat davacı oldum. Nihayetinde bakanlık yeni bir düzenleme ile primlerin yarısının karşılanacağını ve geçmişte fazladan ödediğimiz primlerin iade edileceğini bildirdi. Hekim arkadaşlarımız 6 ay içinde prim makbuzlarını halk sağlığı müdürlüklerine teslim ederek geçmişte ödedikleri fazla primleri geri alabilecek."  