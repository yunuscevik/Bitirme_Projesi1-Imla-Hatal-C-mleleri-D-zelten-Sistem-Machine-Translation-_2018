
	 
	Yaz aylarını gelmesi ve havaların ısınmasıyla birlikte yaşanan aşırı sıcaklara karşı vatandaşları uyararak yapılması gerekenler hakkında bilgi veren Uzman Dr. Mesut Polat, “Aşırı sıcaklardan bildiğiniz üzere insan vücudunun verdiği tepki terlemeyle sıcaklığın düşürülmesi yoluyla vücudu rahatlatmak olur. Sıcaklık fazla sürdüğü zaman vücudun terleme mekanizması bozulur. Vücut sıcaklığı 39-40 dereceyi bulur ve bu şekilde aşırı sıcağı güneş çarpmasıyla birlikte görürüz. Yaşlılar, şeker hastaları, kalp, tansiyon ve böbrek hastaları üzerinde daha fazla etkili olmaktadır. Aşırı sıcakların vücudumuzdaki etkilerini azaltmak için mevsime göre açık renkli, rahat ve geniş kesimli elbiselerin giyinilmesi gerekir. Sıcağa çıkacağımız zaman güneş gözlüğü ve şemsiye ile korunmak gerekir. Aşırı sıcaklarda vücudun su ile birlikte mineral kaybı olur. Önce aşırı sıcağını vücut üzerindeki etkileri ile kişi terlemeye başlar, ortamın rutubeti fazla ise terleme ile birlikte vücudun bu sıcaklığı atması mümkün değildir. Sıcakta faza dolaşınca da ter mekanizması tamamen bozulmalı terleme ile vücudun sıcaklığını azaltma mekanizması bozulmakta ve sıcağın vücudumuzda, beynimizde, kalp ve böbreklerimizdeki etkisi fazla olmaktadır. Aşırı sıcakla birlikte vücudun su ve mineral kaybı beyin, kalp ve böbrek hücrelerine fazla miktarda etki etmektedir. Eğer böbreklerimizden bir rahatsızlık çekiyorsak aşırı sıcakta en az 1 buçuk ile 2 buçuk litre arasında sıvı almamız gerekmektedir. Eğer bu aralıklarda sıvı almazsak böbreklerimizde taş oluşumu ve enfeksiyon oluşumunu kolaylaştırırız. Aşırı sıcağın damar sistemine de etkileri vardır. Özellikle yüksek tansiyonu olanlar, kalp rahatsızlığı çekenler, beyin damarlarından şikayeti olanlar ve küçük yaşlarda ve ilerleyen yaşlarda aşırı sıcağın vücudumuza fazlaca metabolik etkileri olmaktadır. Tansiyonu yüksek olanların dışında birde sürekli ilaç kullananlar risk altındadır. Ayrıca bakıma muhtaç kimseler, psikiyatrik hastalığı olanlar sıcaktan fazlaca etkilenmektedir” diye konuştu. 
	Yazın aşırı sıcaklarda insan sağlığı için beslenmenin de önemine değinen Polat, “Bazı araştırmacılara göre en az 1 buçuk litre yaş ve bulunduğumuz ortama göre de 2 buçuk litreye kadar sıvı açığı doğmaktadır. Aşırı sıcakta beslenmemiz de çok önemlidir. Tansiyon hastaları dışında kahvaltıda zeytin, peynir gibi bir miktar tuzlu yiyecekler almak gerekir. Bol sıvı almak öğle ve akşam yemeklerinde de hamur, kızartma, salçalı, yağlı yiyeceklerden ziyade sebze ve meyveler tercih edilmelidir. Sebze ve et haşlamaları gibi haşlama, ızgara ve fırında pişirilen yiyecekler tercih edilmelidir. Aşırı sıcaklarda saat 10 ile 16 arasında çok fazla güneşe çıkmamak gerekir. Eğer mutlaka çıkmak zorundaysak güneş gözlüğü ve şemsiye kullanabiliriz” diye konuştu. 
	Ramazan ayının yaklaşması nedeniyle de vatandaşlara uyarılarda bulunan Dr. Mesut Polat, “Ramazanda aşırı sıcaklarda özellikle iftardan sonra sahura kadar bol sıvı tüketip bunun gündüz olan aşırı su kaybını önlememiz gerekmektedir. Aşırı sıcaklarda risk altında olan gruplardan bir tanesi de açıkta çalışanlardır. Denize gidenler için de aynı tavsiyelerde bulunabiliriz” şeklinde konuştu.  
