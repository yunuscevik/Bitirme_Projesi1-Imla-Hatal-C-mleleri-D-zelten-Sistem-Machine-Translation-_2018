 RADİKAL -  Oyuncu Angelina Jolie, 2013 yılında New York Times a bir makale yazarak göğüs kanserinden korunmak için göğüslerindeki dokuları aldırdığını açıklamıştı. 
                Ünlü 
               yıldız şimdi de yumurtalıklarını ve fallop tüplerini aldırdığını, bu yüzden de erken menapoza girdiğini anlattığı yeni bir yazı kaleme aldı. 
39 yaşındaki yıldızın kaleme aldığı ve New York Times da dün yayınlanan yazıda,  Genetik testler sonucunda, yüzde 87 olasılıkla göğüs kanseri olmama sebep olacak BRCA1 genine sahip olduğum ortaya çıkmıştı. 2 hafta önce ise, aynı genin yüzde 50 olasılıkla yumurtalık kanserine sebep olabileceğini öğrendim. Bu yüzden de ameliyat olmaya karar verdim  diye yazdı. 
  ZORLA MENAPOZA GİRDİM   
Jolie bu seferki ameliyatın masektomiden daha az karmaşık bir süreç olduğunu, ancak etkilerini daha ağır şekilde hissettiğini yazdı.  Bu ameliyat sonrasında kadınlar zorla menapoza giriyor. Bu yüzden de kendimi fiziksel ve duygusal olarak ameliyatın sonuçlarına hazırlıyordum. Doktorlarla seçeneklerim hakkında görüştüm, çözümü alternatif tıpta aradım. Östrojen ve projesteron hormonlarımı yenileyebilmek için çözümler aradım. Ancak bunların hepsi için birkaç aya ihtiyacım vardı ve o kadar vaktim yoktu.  
Makaleye göre 2 hafta önce test yaptıran Jolie nin iltihaplanma değerleri yüksek çıktı. Bunun üzerine doktorlarıyla bir araya gelen Jolie, ameliyat için beklemekten vazgeçti. Bir an önce ameliyat olmaya karar veren Jolie aktör eşi Brad Pitt e 
                    haber 
                   verdi ve Pitt Fransa dan uçağa atlayarak eşinin yanına geldi. 
Ameliyat sonrasında doktorları, yumurtalıkları ve fallop tüpleri alınan yıldızın bir yumurtalığında iyi huylu bir tümör bulduklarını açıkladı. Diğer dokularında ise herhangi bir soruna rastlanmadı. Jolie ameliyat sonucunda menapoza girdiğini ve artık çocuğu olmayacağını belirtti. 
  AMELİYAT TEK SEÇENEK DEĞİL   
Jolie yazısında kadınların önünde başka seçenekler de olduğunu belirterek  Bunu sadece BRCA1 gen mutasyonunu taşıdığım için yaptırmadım. Kadınların şunu bilmesini istiyorum: BRCA gen testinden pozitif sonuç alınması illa ki ameliyat olmayı gerektirmiyor. Pek çok doktorla, cerrahla ve natürpoat ile konuştum. Başka seçenekler de var. Bazı kadınlar doğum kontrol hapı kullanıyor, bazıları ise alternatif tıbba yöneliyor ve sık sık doktor kontrolünden geçiyor. Herhangi bir sağlık problemiyle uğraşırken, önünüzde 1 den fazla seçenek vardır. En önemlisi de bu seçenekleri öğrenmek ve kişisel olarak size en uygun olanını seçmektir  diye yazdı. 
  UZMANLARLA KONUŞUN, TAVSİYELER ALIN   

                Genç 
               kadınların sadece fallop tüplerini aldırmak gibi bir seçeneği de olduğunu belirten Jolie, bu sayede menapoza girmeyeceklerini, aynı zamanda 
                çocuk 
               sahibi de olabileceklerini belirtti. 
Jolie yazısında  Böyle kararlar vermek hiç de kolay değil. Ancak durumu kontrol altına almak ve sağlık problemleriyle doğrudan yüzleşmek mümkün. Uzmanlardan tavsiye alabilir, seçeneklerinizi öğrenebilir ve sizin için doğru olan seçeneğe yönelebilirsiniz. Bilmek güçtür  sözleriyle bitirdi. 
 Çeviri: Eda Utku / Radikal   