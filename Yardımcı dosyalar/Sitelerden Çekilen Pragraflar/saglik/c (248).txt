 RADİKAL  - Kayseri'nin Talas ilçesine bağlı Endürlük Mahallesi'ndeki tavuk üretim çiftliğinden alınan numunelerin pozitif gelmesi üzerine kuş gribi nedeniyle çiftliklerdeki tavuklar itlaf edildi. Yaklaşık 80 bin civarında tavuğun kuş gribi nedeniyle itlaf edilmesinin ardından, tavuklar 
                iş 
               makineleri aracılığıyla toprak altına konuldu.    Daha önce kuş gribi iddialarının gündeme gelmesinin ardından yazılı açıklama yaparak iddiaları yalanlayan İl 
                Gıda 
              , 
                Tarım 
               ve Hayvancılık Müdürlüğü yetkilileri, bu bilgileri yenileyerek 
                iddia 
               ve şüphelerin araştırıldığını dile getirdi.   Kayseri'de kuş gribi iddialarını gündeme getiren Kayseri Veteriner Hekimler Odası Başkanı Akgün Ergül, kentteki tavuk çiftliklerinde durumun ciddi olduğunu, geçen hafta da Kocasinan ilçesine bağlı bir mahalledeki tavuk çiftliklerinde başlayan daha sonra yakındaki mahallelerde bulunan çiftliklere sıçrayan kuş gribi virüsüne rastlandığını dile getirdi.  CİHAN   