 RADİKAL -  Sağlık Bakanlığı, televizyon programlarının müdavimi olan ve söyledikleri büyük ilgi gören 
                ünlü 
               isimlerin  sıra dışı  sağlık ve beslenme önerileri üzerine harekete geçti. Bakanlık, sağlık ve beslenme konusunda 
                    yorum 
                   yapanlar için  ekran sertifikası ve akreditasyon  zorunluluğu getirmeye hazırlanıyor. 
 Kolesterol kalp hastası yapmaz, aksine kolesterolü yüksek olan çok yaşıyor  diyen Prof. Dr. Canan Karatay, tıp endüstrisinin ilaç satmak için hastalık icat ettiğini savunan Prof. Dr. Ahmet Rasim Küçükusta, kendi web sitesindeki özgeçmişinde halk arasında  
                Türkiye 
               nin Lokman Hekimi  ya da  Bitkilerin Efendisi  olarak tanındığı belirtilen  kozmik bilimci  Ahmet Maranki ve diğerleri... 
Uzmanlıklarının yanında, gördükleri rağbetle artık birer &lsquo;televizyon yıldızı , sıra dışı önerileriyle de birer &lsquo;tartışma öznesi  haline geldikleri söylenebilir. Ancak &lsquo;modern tıpçılar la &lsquo;gelenekselciler  arasındaki tartışmaların büyümesi ve ekranlarda dile getirilen sıra dışı sağlık-beslenme önerileri üzerine halkın kafasının karıştığını düşünen Sağlık Bakanlığı, çok tartışılacak bir uygulamayı hayata geçirmeye hazırlanıyor. Habertürk gazetesinden Lütfi Erdoğan'ın haberine göre, sağlığın medyada tartışılmasını &lsquo;bilimsel temel e oturtmak isteyen bakanlık, özellikle &lsquo;geleneksel ve tamamlayıcı tıp  konularında televizyonların müdavimi olan ünlü uzmanlara &lsquo;ekran sertifikası ve akreditasyon  zorunluluğu getirecek. 
 &lsquo;KALBİ DURDURAN BİTKİLER VAR   
Uygulanacak sistemin ayrıntılarını anlatan Sağlık Bakanlığı Müsteşarı Prof. Dr. Eyüp Gümüş, sağlıkta bilimsel temele dayanmayan söylemlerden kaçınılması gerektiğini belirterek şunları söyledi:  Ekranlarda birçok isim beslenme konusunda açıklamalar yapıyor. Bunların arasında hiçbir bilimsel kanıta dayanmayanlar var. Deniyor ki, &lsquo;Kiraz yerseniz prostat kanseri geçer.  Tamam da, öyle demekle kanser geçmiyor. Önerdikleri bazı bitkilerin fazla alınması sonrasında ölümler bile yaşanabilir. Ya da &lsquo;Çay yap iç  diyor. İyi de, çok içildiğinde kalbi durduran bitkiler var.  
Türkiye Halk Sağlığı Kurum Başkanlığı nın ekranlara çıkan isimlerle ilgili çalışma yapacağını ifade eden Gümüş şöyle devam etti:  Türkiye Sağlık Enstitüleri Başkanlığı (TÜSEB) bünyesinde, Geleneksel ve Tamamlayıcı Tıp Enstitüsü ile Kronik Hastalıklar ve Halk Sağlığı Enstitüsü açılacak. Ayrıca bir Kalite ve Akreditasyon Enstitüsü kuruyoruz. Özellikle televizyon programlarına çıkan isimlere bakılacak. O isimler geleneksel ve tamamlayıcı tıp alanında tavsiyelerde bulunuyorlarsa, önce çalışmalarını Kalite ve Akreditasyon Enstitüsü ne göstererek onay alacaklar. Her önüne gelen kalkıp topluma bir şeyler öneremeyecek.  
Kim olursa olsun, bilimselliği kanıtlanmamış, sağlıkla ilgili hiçbir bilginin televizyonlarda açıklanmasına izin vermeyeceklerini söyleyen Prof. Dr. Gümüş,  Öneride bulunacak uzmanlar, kendi alanlarıyla ilgili bile olsa, önce bize gelip anlatacaklar. Bilimsel verilerini ve kanıtlarını önümüze koyacaklar  dedi. 
Kalite ve Akreditasyon Enstitüsü nün bu ay sonu açılacağını ve başkanının atanacağını dile getiren Gümüş, sistemin nasıl işleyeceğini ise şu şekilde anlattı:  Oluşturulacak 20 kişilik bilim kurulu, ekrana çıkacak isimler için standartları belirleyecek. Geleneksel ve tamamlayıcı tıpla ilgili topluma önerilerde bulunacak isimler, varsa bilimsel çalışmasını önce o bilim kuruluna anlatacak. Bilim kurulu çalışmaları inceleyecek, uygun bulursa bu kişilere sertifika verecek. RTÜK ve 
                medya 
               kuruluşlarıyla da protokol imzalanacak, ekranlara çıkması uygun görülen isimlerin listesi sunulacak. Sertifikası olmayan isimler TV lerde açıklama yapamayacak. Böylece bilimsel temeli olmayan konularda kamuoyu önünde bilgi vermelerini önleyeceğiz.   