
	 
	Eyüp Belediyesi Evlilik ve Aile Danışmanlığı Merkezi’nin “Gündelik Hayat Söyleşileri” temasıyla düzenlediği seminerler devam ediyor. Son olarak Mehmet Akif Ersoy İlkokulu öğrencileri için gerçekleştirilen seminerde, çocuklara “Hijyen” konusunda eğitim verildi. 
	İstanbul Büyükşehir Belediyesi Sağlık ve Hıfzıssıhha Müdürlüğü Sağlık Görevlisi Yerçanik Merter tarafından verilen seminerde, el, ağız, saç, deri, tırnak ve ayak hijyeninin nasıl sağlanması gerektiği anlatılırken, besinlerin uygun şekilde hazırlanması ve saklanmasının önemi anlatıldı. 
	Günlük hayatta sürekli hareket halinde olan ve günlerinin büyük kısmını okulda geçiren çocuklar, kendileri için büyük önem taşıyan hijyen konusunda anlatılanları büyük bir dikkatle dinledi. Program sonunda bu tür seminerlerin çok faydalı ve çocuklar üzerinde etkili olduğunu ifade eden veliler de, çocukların burada öğrendiklerini evde uyguladıklarını söylediler.  
