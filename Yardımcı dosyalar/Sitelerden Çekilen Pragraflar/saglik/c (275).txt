 RADİKAL  - Prof. Dr. Canan Karatay, Karabük Üniversitesi Bilimtey Kulübü tarafından 6'ncısı düzenlenen Uluslararası 
                Bilim 
               Günleri'ne katıldı. Hamit Çepni Konferans Salonu'nda düzenlenen konferansta konuşan Karatay, öğrencilerden büyük ilgi gördü. Tamamen dolan salonda yer bulamayan bazı öğrenciler Prof. Dr. Karatay'ı yere oturarak dinledi. Birçok hastalığın sebebinin vücuda giren şekerin neden olduğunu belirten Prof. Dr. Karatay, "Şeker ve insülin ikilisi karaciğer yağlanmasını başlatan ana etkendir. Bakın 12-13 yaşındaki çocuklara, bütün vücutları bitmiş. Artık bu yaşlardaki çocuklarda meme büyüklüğü görüyoruz. 
                Amerika 
              'nın da bizim de en büyük sorunlarımızdan biri olarak karaciğer yağlanması görüyoruz" dedi.   'GAZLI VE ŞEKERLİ İÇECEKLER 
                KALP 
               KRİZİ NEDENİ'   Çocukları, gazlı ve şekerli içeceklerden korumak gerektiğini vurgulayan Prof. Dr. Karatay, şöyle konuştu:  "Bu yaşlardaki çocuklar alkol mü içiyor? Biz tıpta okurken karaciğeri yağlandıran alkoldür, biradır diyorduk. Her türlü 
                ekmek 
              , karbonhidratlar, gazlı ve şekerli içecekler, tatlandırıcılar diyabet hastalığı, kalp krizi nedenidir. Meyve şekeri fruktozdur ve en tehlikelisidir. Karaciğeri yağlandırır. İşte çocukların alkolü budur, meyve şekeridir. Çocukların alkolüdür, kutu ve taze meyve suları." 
Zeytinin en sağlıklı meyve olduğunu ve günde 30-40 tane yenilmesi tavsiyesinde bulunan Prof. Dr. Karatay, zeytin yağının da en sağlıklı meyve suyu olduğunu ifade etti.  DHA-Bülent DİKTEPE     