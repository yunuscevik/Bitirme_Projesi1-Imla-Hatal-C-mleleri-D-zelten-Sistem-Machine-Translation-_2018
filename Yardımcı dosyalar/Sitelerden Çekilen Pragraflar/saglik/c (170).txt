
	Organik Saç Ekimi ile oldukça etkili bir saç ekimi uygulaması geliştiren Op. Dr. Bülent Cihantimur kliniklerine Organik Saç Ekimi için gelen hastalarının en fazla sonbaharda saç dökülmesi sorunu çektiklerini ifade ettiklerini söyledi. Organik Saç Ekimi ile kellik sorununa, Organik Saç Enjeksiyonu ile de saç dökülme problemlerine son derece etkili çözümler sağladıklarını belirten Cihantimur, “Hastalarımızın öykülerini dinlediğimizde, hemen hepsi son baharda ciddi derecelerde saç dökülmesi sorunu yaşadıklarını söylüyor. Yaz mevsimi saç ve saç derisi için travmatik bir dönem aslında fakat bazı hususlara dikkat ederek, saç kayıplarının önüne geçebilirsiniz” dedi. Cihantimur, ayrıca yaz mevsimi sonrasında saç dökülmesi başta olmak üzere, farklı sorunlarla karşılaşmamak için 7 saç bakımı önerisi sundu: 

	 “SAÇLARINIZI NEMLENDİRİN”  
	“Saçlarınızı nemlendirin” diyen Bülent Cihantimur, “Cildimizin ne kadar neme ihtiyacı varsa, saçların da sağlıklı kalabilmesi için, özellikle yaz mevsiminde ekstra neme ihtiyaçları vardır. Saç kremlerini kullanırken saç diplerine sürmeden sadece 2 dakika kadar saç uçlarında bekletin ve bol suyla durulayın” ifadelerini kullandı. 

	 “SAÇLARINIZI DİNLENDİRİN”  
	Saçların dinlendirilmesi gerektiğini belirten Bülent Cihantimur, “Yaz mevsiminde hemen her gün, günde 2-3 defa duş aldığımızı ve her defasında saçlarımızı şampuanladığımızı düşünürsek, sonbahar mevsimi geldiğinde saç dökülmesi sorunuyla karşılaşacağımız aşikar. Bu sebeple her defasında saç şampuanı kullanmadan hatta her defasında saçımızı yıkamadan sadece bedenimize duş aldırarak, serinlemek saç dökülmelerini azaltacaktır” şeklinde konuştu.  

	 “SAÇLARINIZI HAVALANDIRIN”  
	Bülent Cihantimur, “Uzun saçlar her zaman moda, kadınlığın simgesi adeta ama yaz mevsiminde açık bırakarak dolaşmak, terletiyor. Hemen hemen herkes sıkıca topladığı saçlarını topuz yaparak, gün boyu bir kavisin içine hapsediyor. Saç kökleri nefes alamıyor ve saç dökülmeleri başlıyor. Saçlarınızı havalandırın ve tüm gün topuz altına hapsetmeyin” dedi. 

	 “SAÇLARINIZA ESANSİYEL YAĞLARDAN SÜRÜN”  
	Esansiyel yağların, cilt gibi, saçlar içinde oldukça faydalı olduğunu söyleyen Bülent Cihantimur, “Saçları dipten uca besleyerek, saç dökülmesine karşı direnç oluşturabilirler. Özellikle avokado yağı ve zeytinyağı saçların beslenmesinde faydalı esansiyel yağlardır” diye konuştu. 

	 “BIRAKIN KENDİLİĞİNDEN KURUSUNLAR”  
	Saçların doğal yollardan kuruması gerektiğini belirten Cihantimur, “Bütün kış sıcak fön makinalarıyla çekiştirilen ya da suni sıcak havayla kurutulan saçlarınızı, sıcak havalarda, açık bırakarak, doğal yollardan kurutmak, canlanmasına vesile olur” dedi. 

	 “KIRIK SAÇ UÇLARINIZI KESTİRİN”  
	Bülent Cihantimur, “Yaz mevsiminde özellikle saç uçlarında kırılmalar ve yıpranmalar meydana gelir. Güneş ışınları, denizin tuzlu suyuyla birleşince daha fazla yıpranmasına ve kırıkların diplere doğru yol almasına neden olur. Saç uçlarınız ne kadar sağlam olursa, tahribat yukarı doğru yönelmez ve saçlar daha doğal ve canlı görünür” ifadelerine yer verdi. 

	 “ORGANİK SAÇ ENJEKSİYONU”  
	Organik Saç Enjeksiyonu’nun saçların sağlıklı ve gür çıkmasını sağladığını söylyeyen Cihantimur, “Her şeye rağmen saç dökülmesi sorunu yaşarsanız, hastanın kendi yağ dokusundan elde ettiğimiz kök hücre enjeksiyonu ile yapılan Organik Saç Enjeksiyonu, saç dökülmelerinizi durdurur, saçların sağlıklı ve gür çıkmasını sağlar” dedi. 
	  
