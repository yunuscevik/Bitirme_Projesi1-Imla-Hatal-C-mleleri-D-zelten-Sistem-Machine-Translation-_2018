 							
							
							
													
                      	 Bronte Doyne 2013 yılının Mart ayında 19 yaşında kanserden hayatını kaybetti. Doyne, fibrolamel hepatosellüler (FBC) denilen ve dünyada 1 yılda sadece 200 kişide görülen bir kanser türüyle 16 ay savaştıktan sonra hayatını kaybetti. 2011 yılında ameliyat olduktan sonra doktorları onun tamamen iyileştiğini söylemişti ancak genç kız internette FBC hastalığının çok sık nüks eden bir kanser türü olduğunu okumuştu.      Notthingam Üniversitesi Hastanesi'nden doktorlar ise genç kızı tersleyerek "Artık internetten araştırma yapmayı kes" cevabını vermişti. Ölümünden kısa bir süre önce Twitter 'da paylaştığı şu twitler ise herkesi üzdü,   "Cevaplara ihtiyacım var. Bir şeyler ters gidiyor ve ben bundan sıkıldım."  "Bir onkoloğa hatalı olduğunu söylemek nasıl bir his size anlatamam. Ben söyledim ve onlara güvenmekten bıktım."       FBC HASTALIĞI NEDİR?   FBC genellikle gençleri etkileyen ve dünyada sadece 200 kişide görülen bir karaciğer kanseri türü. Vakaların çoğunu gençler oluştururken, 2 yaşında hastası bile mevcut. Karın ağrısı dışında başka bir belirtisi neredeyse hiç olmayan hastalığın kilo kaybı gibi etkileri de oluyor. Bu kanserin tedavisi genellikle tümörün çıkarılması ve ardından kemoterapi görülmesi.    						
						
							
												
