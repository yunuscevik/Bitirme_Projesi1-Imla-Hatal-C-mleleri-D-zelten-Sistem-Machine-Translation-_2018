

  
    
      
       
     
	Hemen hemen her gün tükettiğimi içeceklerden olan portakal suyu ve çayın, yumurtalık kanserine karşı iyi geldiğini biliyor musunuz?  

	Kadın Hastalıkları ve Tüp  Bebek Uzmanı Doç. Dr. Hakan Çoksüer, kadınların büyük risk altında olduğu yumurtalık kanserine karşı siyah çay  ve portakal suyu tüketerek önlem alınabileceğini belirterek konuyla ilgili şu bilgileri verdi: 

	 ÖLÜMCÜL BİR KANSER  TÜRÜ 
	  

	“En sık görülen yumurtalık kanseri türünden biri olan epitelyumyal over kanser riskini, siyah çay ve portakal suyu tüketerek azaltabilirsiniz. Günde bir kaç bardak siyah çayla kanser riski, yüzde  31’lere varan bir oranla azalıyor. Siyah çay, narenciye  tüketimi over kanser riskini düşürebilir. Over kanseri kadınlarda ölümcül bir kanser çeşidi olup, en sık over kanseri çeşidi olan epitelyal over kanserinde veri kaplayan dış tabakada kanser başlamaktadır. “ 

	 RİSKİ AZALTIYOR 
	  

	“İngiltere East Anglia Üniversitesi'nde yeni yapılan bir çalışmada çayda, narenciye meyvelerinde ve sularında bulunan flavonol ve flavonon içeren gıdaların tüketilmesinin kadınlarda ölümün en sık beşinci nedeni olan epitelyal over kanser riskini azalttığı gösterilmiştir. Çayda, elma ve üzümde flavonol bulunmaktayken narenciye meyveleri ve sularında flavononlar bulunmaktadır. Araştırmacılar flavonoid içeren bitkilerin kanser-inflamasyon yolağının regülasyonunda ve hücresel sinyal yolaklarında anahtar rolü olduğunu ifade etmekte ve bitkilerde bulunan flavonoidin over kanser riskini azalttığını savunmaktadır. Günde bir kaç bardak siyah çay tüketimi over kanser riskinde yüzde 31 azalma sağlamaktadır." 

	 İHA  
  
 
