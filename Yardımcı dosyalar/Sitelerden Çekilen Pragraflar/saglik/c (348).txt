 RADİKAL -  
                Avrupa 
               da büyük bir grip dalgası beklendiğini ifade eden Sağlık Bakanlığı 
                Türkiye 
               Hudut ve Sahiller Sağlık Genel Müdürü Hüsem Hatipoğlu,  Sık temasımızın olması nedeniyle bu dalganın ülkemizi etkilemesi ihtimal dahilindedir  uyarısında bulundu.  
 
Gribin kolay ve hızla yayılan, öksürük ve hapşırık ile ağızdan saçılan damlacıkların teması sonucu bulaşan bir enfeksiyon olduğunu hatırlatan Hatipoğlu, gribal enfeksiyonlarla mücadelede bağışıklık sisteminin iyi olması gerektiğini dile getirdi. 
 
Bu enfeksiyonun özellikle bağışıklık sistemi tam gelişmediğinden çocuklarda ve direnci azalmış yaşlılarda daha etkili olduğunu anlatan Hatipoğlu,  Ayrıca kalp, akciğer, böbrek ve şeker hastalığı gibi kronik hastalığı olanlarda ağır seyretmekte ve ölümcül olabilmektedir. Dengesiz beslenme, yorgunluk, sigara ve alkol kullanımı da hastalığın seyrini arttırmaktadır  diye konuştu. 
 
  AVRUPA SALGINI TÜRKİYE'Yİ DE ETKİLEYEBİLİR   
Avrupa'daki gribal enfeksiyonların süratle yayıldığı, ciddi sayıdaki kişiyi etkilediği, hastalığın ağır ve uzun seyretmesi sonucunda yüksek 
                iş 
               gücü kayıplarına sebep olduğu yönünde bilgiler bulunduğunu aktaran Hatipoğlu şöyle devam etti:  Avrupa'nın yanı sıra Uzakdoğu ve 
                Rusya 
               dan da ciddi sayıda ölümlere yol açan vakalar bildirilmektedir. Şu an ülkemizde görülen mevsimsel grip vakaları olağan seyrini yapmaktadır. Önümüzdeki haftalarda Avrupa da büyük bir grip dalgası beklenmektedir. Sık temasımızın olması nedeniyle bu dalganın ülkemizi etkilemesi ihtimal dahilindedir.  
 
 TOKALAŞMAYIN, YAKIN TEMASTAN UZAK DURUN  
Hatipoğlu, gribal enfeksiyonlarda kalabalık ortamlar ve tokalaşmanın bulaşmayı arttırdığını, bu nedenle temastan kaçınmak gerektiğine işaret etti. 
 
En iyi korunma yönteminin ellerin iyi yıkanması ve kalabalık ortamlarda maske takılması olduğunu anlatan Hatipoğlu,  Tedavide eğer bir komplikasyon yoksa antibiyotik veya benzer ilaç kullanmaya gerek yoktur. C vitamini grip virüsünün iyileşmesine yüzde 20 civarında katkı sağlar. Bu hastalıkta önemli olan istirahat ve bol sıvı alımıdır  ifadesini kullandı.  (AA)   