

  
    
      
       
     
	Diyetisyen Sema Sönmez, "Sağlık Bakanlığı’nın yürüttüğü Türkiye  beslenme  ve sağlık araştırmasının ön raporuna göre erkelerde obezite  görülme sıklığı yüzde  20.5, kadınlarda yüzde 41 olarak tespit edildi. Erkelerde obezite görülme oranı daha az olmasına rağmen diyete ya da sağlıklı beslenmeye ilgileri gün geçtikçe artıyor. Geçen yıl polikliniğimize erkek hastalar daha az başvuruda bulunmalarına rağmen diyetlerine daha sadık kaldılar" dedi. 

	 KADINLAR KİLO VEREMEYİNCE PES EDİYOR 
	  

	Obezite bilincinin kadın ve erkelerde her geçen gün arttığına işaret eden Sema Sönmez, genel itibariyle erkek hastaların bilinçli beslenmeye daha çok önem verdiğini vurguladı. Erkeklerin metabolizmalarının hızlı çalışması dolayısıyla kadınlara oranla daha başarılı ve istekli olduğunu belirten diyetisyen Sönmez, şöyle dedi: 

	"Erkeklerin yapısal olarak kas kitlelerinin daha fazla olması metabolizmalarının kadınlardan daha hızlı olmasından dolayı diyetlerini uyguladıkları takdirde çok daha kolay kilo verebiliyorlar. Erkeklerin kolay kilo vermeleri, diyete uyum süreçlerini kolaylaştırıyor. Kadınlarda ise başvuru sayısı daha fazla ancak adaptasyon problemleri biraz daha fazla yaşanıyor. 1 veya 2 ayda bekledikleri kiloyu kaybedemeyince çabuk pes ediyorlar. Erkekler daha istikrarlı bu konuda. Her kontrolüne düzenli gelen erkek hastalarımız mevcut. Kadınlarda bunun tam tersi, motivasyonları kolayca düşüyor." 

	 Mehmet ERÇAKIR/ ISPARTA , (DHA) 
	 
	  
  
 
