

  
    
      
       
     
	Okullar kapandı, çocuklar için tatil  alternatifleri konuşulmaya başlandı.  Çocuk Sağlığı ve Alerji uzmanı Doç. Dr. Akgül Akpınarlı Antony , özellikle alerjik çocuklar için deniz tatilini öneriyor.  Astım , alerjik rinit ve atopik dermatit gibi hastalıkların en iyi ve en doğal tedavisinin  deniz suyu  ve  güneş  ile olduğunu ifade eden Doç. Antony, “Deniz suyunun şifası asırlardır biliniyor. Hatta modern tıbbın babası Hipokrat, deniz suyunun balık adamların yaralarını iyileştirdiğini keşfettikten sonra hastaları üzerinde kullanmıştı” diyor. 

	 “DENİZ SUYU İNSAN İÇİN VİTAMİN  DEPOSUDUR”  
	 
	Deniz suyunun içerdiği mineral tuzları, amino asitler ve eser elementlerle insan vücudu için vitamin deposu özelliği taşıdığını dile getiren Doç. Antony, “ Alerjik hastalıklar ın tedavisinde en önemli doğal tedavi yöntemlerinden biridir. Özellikle de çocuklar deniz suyundan bolca faydalanmalıdır. Deniz suyunda bulunan kalsiyum karbonat, sülfat, potasyum klorür ve sülfat, magnezyum klorür, magnezyum sülfat çocuklarda şifa niteliği taşımaktadır” diye konuşuyor. 
	 
	Doç. Akpınarlı’ya göre, deniz suyu, güneşle birleştiğinde atopik dermatit, ya da çocukluk cağı egzaması denilen deri hastalığından kurtulmada da etkili oluyor. Ayrıca ürtiker veya halk arasında kurdeşen olarak adlandırılan kaşıntılı alerjik cilt lezyonları ve sıcağın etkisiyle ortaya çıkan isilikten korunmada da yararlı. 

	 "ASTIMI OLANLAR MUTLAKA YÜZSÜN"  
	 
	“Deniz suyunun en etkili özelliği; yaraların, alerjik reaksiyonların yol açtığı izleri yok etmesidir” diyen Antony;  sinüzit  sorunu olanlara da deniz tatili öneriyor: “Deniz suyu tüm sinüs yollarını temizler. Dolaylısıyla alerjik rinit ve kronik sinüzitin temizlenmesinde çok etkilidir. Yüzme , akciğerlerin kapasitesini artıran en etkili fizik tedavidir ve astım hastalarına önerdiğimiz en önemli sporlardan biridir. Deniz tatilinin en önemli faydalarından biri de yaz  boyunca güneşten gelen UV ışınları ile vücudumuzda depoladığımız D vitaminidir.” 
  
 
