
                Yaş 
               bir sır olarak saklansa bile cilt bu sırrı o kadar iyi tutamaz. Yaşın ilerlemesiyle oluşan görünümü kremler, losyonlar ve kürler gibi uygulamalarla gençleştirmeye çalışmak bazen yeterli olmayabilir. Bu durumda cildinizin genç bir görünüm kazanabilmesi için daha ciddi müdahaleler gerekir. 
Çoğunuz yüze yapılan dolgular hakkında bir şeyler duymuşuzdur fakat gerçek anlamıyla yüz dolgusunun ne demek olduğunu veya yüzünüz için en iyi şekli nasıl sağlayacağı hakkında tam anlamıyla bilgi sahibi olmayabilirsiniz. Bu yüzden ilk olarak dolgu nedir bunu açıklayalım. 
Dolgu, cildin daha genç bir görünüme kavuşması için yapılan cerrahi olmayan işlemlerdir. Genel olarak kırışıklıkların giderilmesi için kullanılan dolgular botoks ile uygulanabilir ayrıca yüzün yeniden şekillendirilmesinde ve yüz hatlarının belirginleştirilmesinde de kullanılır. Genellikle yanak, göz çevresi, dudak dolgusu  yaygın olarak uygulanan bölgelerdir. Dolgular ayrıca ellerde görülen yaşlanma belirtilerinin ve sivilcelerden kaynaklı oluşan boşlukların giderilmesinde de kullanılır. 
Vücudun doğal olarak ürettiği ama yaşlanmayla birlikte üretimi azalan hyalüronik asit sebebiyle oluşan kırışıklıkların giderilmesi için cildin üst katmanlarına hyalüronik asit bazlı jellerin enjekte edilmesiyle uygulanan bir işlemdir. 
Dolgular genel olarak iki kategoride incelenir: Kalıcı dolgu ve kalıcı olmayan dolgu. 
Aslında uygulanan dolgunun kalıcılık süresi kişiden kişiye göre değişir. Kalıcı olmayan dolgular 6 ile 25 ay arasında etki gösterirken, kalıcı dolgu 10 seneye kadar etkisini gösterebilir. Kalıcı dolgu biz 
                plastik 
               cerrahlar ve hastalar tarafından pek tercih edilmez. 
  
Dolgu nasıl uygulanır? 
Tedaviye başlanmadan önce sizin genel sağlığınızı değerlendiriyoruz. Tedavinin en doğru şekilde yapılabilmesi için genel sağlık durumunuz bizim için çok önemlidir. Tüm planlamalar yapıldıktan sonra işlem yapılacak bölgeleri işaretliyoruz. Çoğu dolgu ürünü işlemin daha rahat gerçekleşebilmesi için beraberinde lokal anestezi içerir. Yapılan işlem yaklaşık 15 dakika sürer ve etkileri anında görülür. 
  
Dolgunu avantajları nelerdir? 
Diğer kırışık giderici metotlarla karşılaştırıldığında dolgu, daha kalıcı ve hatasız bir işlemdir. En derin kırışıklıkların ve yara izlerinin giderilmesinde en faydalı sonuca ulaşırsınız. Yalnız uygulanan dolgu ürünü de güvenilir tüm testlerden geçmiş onay belgesi olan bir marka olmalıdır. 
Ayrıca yüz kaslarınızda mimik kaybı gibi etkileri de yoktur, vücut dostu bir işlemdir ve yan etki görülme ihtimali çok düşüktür. Sonuç olarak yüz gerdirme operasyonlarında da dolgu seçeneği sizin için iyi bir alternatif olacaktır.  