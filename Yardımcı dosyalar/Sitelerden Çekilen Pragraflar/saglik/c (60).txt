

  
    
      
       
     
	
		Güney Kore ’de kısa sürede yayılan MERS nedeniyle hayatını kaybedenlerin sayısı artmaya devam ederken salgın  nedeniyle bir ölüm  haberi de Almanya ’dan geldi. 
		  
	
		Almanya Sağlık  Bakanlığı yetkilileri tarafından yapılan açıklamada, ülkenin kuzeyinde yaşayan ve Şubat ayında MERS teşhisi konan bir hastanın virüse bağlı olarak akciğer yetmezliği sonucu yaşamını yitirdiği bildirildi. Abu Dabi’de tatilde bulunduğu sırada MERS teşhis konan hastanın 6 Haziran ’da MERS salgınına bağlı olarak bir takım  komplikasyonlar geçirdiği ifade edilerek “Hastanın hayatını kaybetmesi nedeniyle derin üzüntü duyuyoruz. Hastanın iyileşmesini beklerken şu an büyük üzüntü yaşayan ailesine başsağlığı diliyoruz” denildi. Açıklamada, hasta ile yaşadığı dönemde temasta bulunan 200 kişiye test yapıldığı kaydedilerek, tüm test sonuçlarının negatif  çıktığı bildirildi.  
	
		Tatil amacıyla gittiği Abu Dabi’de virüse yakalan Alman  vatandaşı 6 Haziran’da ülkede bulunan hastanede tedavi altına alınmıştı.  
		  
	
		Almanya’da 2012  ve 2013  yılında MERS virüsüne yakalanan iki kişi tedavi altına alınmış, ancak hastalardan biri hayatını kaybetmişti.  
	
		 İHA   
 
  
 
