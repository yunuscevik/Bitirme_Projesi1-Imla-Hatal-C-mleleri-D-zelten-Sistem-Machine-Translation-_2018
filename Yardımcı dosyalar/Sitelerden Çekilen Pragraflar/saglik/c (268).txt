Merck Serono nun desteklediği 7. Uluslararası Tiroid Farkındalık Haftası nda bu yıl teşhis edilmeyen tiroid bozukluğuna dikkat çekiliyor. Hafta boyunca gerçekleşecek TV ve gazetelerde uzmanlarla söyleşi, 
                ilan 
              , broşür ve bilinçlendirme etkinlikleriyle yavaş ya da hızlı çalışan tiroidin 
                yaşam 
               kalitesini nasıl etkilediği anlatılacak. 
Tüm vücut işlevlerini bir orkestra şefi gibi yöneten tiroid bezi genel sağlık üzerinde büyük rol oynuyor. Dünyada 300 milyondan fazla kişide tiroid bozukluğu bulunuyor. Tiroid bozukluğu sık görülmesine ve beraberinde çok önemli hastalıklara yol açmasına rağmen bazı hastalarda yıllarca teşhis edilemeyebiliyor. 
Uluslararası Tiroid Federasyonu (TFI), Merck Serono desteğiyle, 25 - 31 Mayıs haftasını  Uluslararası Tiroid Farkındalık Haftası  olarak kutluyor. Bu yıl 7. si düzenlenen,   Tiroidiniz Gizli Kalmasın  başlıklı kampanya ile tiroid bozukluğunun belirtilerine dikkat çekilerek ve hastalıkla baş etmenin yolları anlatılarak farkındalık yaratmak amaçlanıyor. 

                Türkiye 
               ayağında, TV ve basın röportajları, posterler, AVM lerde uzman hekim söyleşileri, ilan ve broşür dağıtımları gibi etkinliklerle tiroid bozukluğunun ne olduğu, beraberinde hangi hastalıklara yol açtığı, tedavi yöntemleri anlatılarak kamuoyuna ulaşılması hedefleniyor. 
Bu yılki etkinliklerde kişinin kendi kendini değerlendirmesini sağlayan  Tiroidiniz yeterli çalışıyor mu?  testi broşürlerin içinde yer alıyor. 10 basit sorudan oluşan testte kişi kendi kendini değerlendirme imkanı buluyor. Soruların 5 tanesine evet yanıtı verenlerin ise mutlaka bir dahiliye ya da endokrinoloji uzmanına danışmaları öneriliyor. 
 Yavaş çalışan tiroid, yorgunluk ve mutsuzluk sebebi!  
Yorgunluk veya mutsuzluk hissi, devam eden kabızlık, konsantrasyon bozukluğu veya açıklanamayan kilo artışını çoğu 
                zaman 
               strese veya yaşlanmaya bağlayabiliriz. Uzmanlar bu belirtilerin, en sık görülen, sadece TSH testiyle tespit edilebilen ve tedavisi çok basit olan  hipotiroidizm  yani tiroid bozukluğu olabileceğini vurguluyor. Yorgunluk, uyku hali, soğuğa karşı yüksek hassasiyet, kas ve eklem ağrısı, yaşam tarzı kontrolüne rağmen kilo artışı, depresyon, kabızlık, adet düzensizliği, kısırlık, zayıf ve kırılgan saçlar veya tırnaklar veya kuru, pul pul olan cilt, şişkin yüz, eller ve ayaklar, düşük libido gibi belirtiler için mutlaka uzmana başvurulması öneriliyor. 
  
  
  
   