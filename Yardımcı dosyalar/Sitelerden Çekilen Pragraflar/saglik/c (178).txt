
	"Bu rahatsızlıktan dolayı kişi sık sık idrara çıkmakta, idrarını tutamamaktadır" diyen Uzm. Dr. Turgut, “İdrar kaçırma korkusu nedeniyle hastalar seyahat etmekten kaçınmakta, misafirliğe gitmekten çekinmekte, toplum içinde gülmekten kaçınmakta ve hatta günlük işlerini tuvalete yakın yerlere göre planlamaktadırlar. Halbuki idrar kaçırma (tutamama) tedavisi olan bir durumdur. İdrar kaçırmayı genel olarak 3 sınıfa ayırabiliriz. Stress tip idrar kaçırma öksürme, hapşırma, gülme, yerden bir ağırlık alırken, ıkınma gibi karın içi basıncının arttığı durumlarda görülen idrar kaçırma tipidir. Sıkışma tipi idrar kaçırma da hastalar aniden idrara sıkışma hissederler genellikle suyla alakalı işler sırasında (bulaşık yıkama gibi) acil idrar hissi oluşur. Karışık tipte ise her iki idrar kaçırma tipi beraber gözlenmektedir. Hastalarımızın ayrıntılı hikayesi ve muayenesi yapıldıktan sonra idrar kaçırma tipine göre tedavi şekli belirlenir. Burada önemli olan konu hastaların hekime şikayetleri konusunda yardımcı olmalarıdır toplum içinde utanılan bir durum olduğu düşünüldüğü için çoğu zaman hekim sormadan hastalar şikayetlerini belirtmezler” dedi. 

	 CERRAHİ OPERASYONDA BAŞARI ORANI YÜZDE 90  

	Hastalığın kolay bir operasyonla sonuçlanacağına dikkat çeken Turgut, “Stress inkontinansta uyguladığımız cerrahi tedavide başarı oranları yüzde 90-95'lere varmaktadır. Bu operasyonda işlem spinal anestezi altında yaklaşık 20-30 dakika sürmekte ve hastalar ertesi gün taburcu edilmektedir. İdrar kaçırma tipine bağlı olarak medikal tedaviden fayda görecek hastalarımıza da ilaç tedavisi başlayıp rutin kontrollerle takip etmekteyiz. Hastanemizde başarılı şekilde değerlendirilen idrar kaçırma hastaları için tüm tedavi şekilleri mevcuttur” diye konuştu.  
