 							
							
							
													
                      	 İstanbula dönen Durmaz, tedavi gördüğü hastanede yaşamını yitirdi.    YANLIŞ TEŞHİS KOYULDU İDDİASI   THY  Kabin Amiri Selda Durmaz, Lagos uçuşundan sonra İstanbula dönerek yüksek ateş şikayetiyle bir hastaneye gitti. İddiaya göre, hastane Durmaza iki kez grip teşhisi koydu. Grip ilaçlarını almasına rağmen bir türlü ateşi düşmeyen Selda Durmaz son olarak THY sağlık  birimine başvurdu. Burada Durmaza sıtma teşhisi konuldu. Bunun üzerine kabin amiri Durmaz, Bahçelievlerde özel bir hastanede tedavi altına alındı.   SITMA  GÖRÜLEN  ÜLKELERE  GİTMEDEN  NE  YAPMALI   Sıtma görülen ülkelere gitmeden önce bazı önlemler almanızda yarar var. Malarya da denilen sıtma, başta tropik ve subtropik bölgeler olmak üzere tüm dünyada yaygın. Hatta 3,3 milyar kişi sıtma bulaşma riski bulunan bölgelerde yaşıyor. Genellikle enfekte dişi anopheles cinsi sivrisineklerin insanı sokmasıyla bulaşıyor. Dünya Sağlık Örgütüne göre 2010da yüzde 81i Afrika, yüzde 13ü Güney Doğu Asya ve yüzde 5i Doğu Akdeniz Bölgesinde olmak üzere toplam 216 milyon sıtma vakası saptandı. Toplam 655 bin de sıtma kaynaklı ölüm kaydedildi. Sağlık Bakanlığı verilerine göre, 2003te 9 bin 182 olan yerli sıtma vakası sayısı 2009da 38e, yıllık sıtma sıklığı 100 bin nüfusta 13,1den 0,05e düşürüldü. Son iki yılda yerli yeni sıtma vakası tespit edilmedi. Sadece nüks vakalarla yurtdışı kaynaklı sıtma vaka bildirimleri yapıldı. Sıtmanın en önemli belirtisi, üşüme, titreme, yüksek ateş, bol terlemeyle seyreden nöbetler. Doktor muayenesinde ateşle birlikte taşikardi, dalak büyümesi ve sarılık da saptanır. Neyse ki tedavisi olan bir hastalık. Erken teşhis edilip tedavi edildiğinde tam iyileşme oluyor. 15 gün önce koruyucu ilaçları alın.  * Gideceğiniz ülkedeki sıtma riskini öğrenin.  * Sıtma riskli ülkeye gitmeden en az 15 gün önce Sağlık Bakanlığının seyahat sağlığı merkezlerine başvurarak koruma amaçlı ilaç alın. Gittiğiniz yerde sıtma varsa  * Güneş battıktan sonra pantolon ve uzun kollu kıyafetler giyin.  * Sivrisinek kovucu losyon, mat gibi ürünler kullanın.  * Uyumadan önce odanızdaki sivrisinekleri spreyle öldürün. * Mümkünse klima ve vantilatör gibi hava dolaşımı yapacak cihazlar bulunan odalarda uyuyun.  * Kapalı alanda tercihen, açık alanda mutlaka cibinlikle uyuyun.  * Sıtma görülen bir ülkeye gittikten bir hafta veya daha sonraki günlerde ateşiniz yükselirse, koruyucu ilaç almış bile olsanız teşhis ve tedavi için acilen bir sağlık kuruluşuna başvurun. Seyahatten döndüğünüzü mutlaka söyleyin.  Mesude Erşan / mersan@hurriyet.com.tr           Bir süredir hastanenin yoğun bakım ünitesinde tedavi gören Selda Durmaz, saat 01.30 sıralarında hayatını kaybetti. Acı haberi alan Durmazın yakınları ve meslektaşları hastaneye akın etti.  TOPRAĞA VERİLDİ  Sıtma tedavisi gördüğü hastanede hayatını kaybeden Türk Hava Yolları (THY) Kabin Amiri Selda Durmaz'ın cenazesi, memleketi Bartın'da toprağa verildi.        İstanbul'dan Bartın merkeze bağlı Demirci Ahmetler Mahallesi'ndeki evine getirilen Durmaz'ın cenazesi, Merkez Camisi'nde kılınan namazın ardından Çaybükü köyündeki aile mezarlığında defnedildi.  Cenaze törenine, THY Kabin Hizmetleri Başkanı Nevin Çolak, CHP  Bartın Milletvekili Rıza Yalçınkaya ile Durmaz'ın yakınları ve vatandaşlar katıldı.  İddiaya göre, Selda Durmaz, bir süre önce Lagos uçuşundan sonra İstanbul'a döndüğünde yüksek ateş şikayetiyle hastaneye gitmişti. Hastanede Durmaz'a grip teşhisi konulmasına karşın ateşi düşmemişti. Bunun üzerine başvurduğu THY sağlık biriminde sıtma teşhisi konulan Selda Durmaz, tedavi altına alındığı Bahçelievler'deki özel bir hastanede hayatını kaybetmişti.     						
						
							
												
