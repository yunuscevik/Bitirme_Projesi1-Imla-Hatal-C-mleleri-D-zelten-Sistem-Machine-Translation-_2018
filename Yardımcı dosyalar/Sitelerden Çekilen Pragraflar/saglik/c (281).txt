 RADİKAL -Rusya da yaşayan evli ve iki çocuğu olan 35 yaşındaki Mariia Voytko nın hayatı bir anda başlayan öksürükle değişti. Doktora gittiğinde o da herkes gibi kendisine hiç dokunmayacağını düşündüğü lenf kanserinin, bedeninde büyümeye başladığını öğrendi. Tedavi için araştırmalara başladığında eşi heykeltıraş Oleg Kilevski ile birlikte sık sık tatil için geldiği Antalya'daki Memorial Sağlık Grubu Medstar Kanser Merkezi ile tanıştı. Umuda yolculuğa çıkan ve 
                Türkiye 
              'ye gelen 35 yaşındaki Mariia Voytko yapılan tedavinin ardından sağlığına kavuştu. 
Şimdi lenfoma adını duyduğu andan itibaren dahil olduğu tiyatro sahnesinde, oyununu başarı ile tamamlamanın ve perdeyi mutlu kapatmanın keyfini çıkarıyor. Yanında, ona güç veren hayat arkadaşı ve iki oğluyla birlikte&hellip;Sağlığına kavuşan Mariia Voytko umuda yolculuğunu şu sözlerle anlattı:  "Eşim Oleg ile birlikte, merkeze geldiğimizde, kafamızda onlarca soru işareti vardı. 9 gün içinde ilk tedavimi aldım. Bu soru işaretlerini kısa sürede kafamdan silip tedavime konsantre oldum ve kısa sürede tedaviye cevap aldık ve sağlığıma kavuştum.   
 &lsquo;HAYAT AĞACI   ANTALYA NIN  
 Tedavinin başlamasıyla birlikte Mariia Voytko'nun heykeltıraş eşi Oleg Kilevski de eşinin iyileşme sürecini anlatan ve  adına &lsquo;Hayat Ağacı   dediği bir heykel yapmaya başladı. Umuda yolculuk ile birlikte işlemeye başladığı heykel, tedaviyle birlikte tamamlandı. Mutlu şekilde evlerine dönen Rus çift, doktorlara minnetlerinin bir hediyesi olarak heykeli  doktorlara hediye etme kararı aldı. Doktorlar da başka hastalara ilham olması için heykeli Antalya'ya hediye etti.  Antalya Büyükşehir Belediye Başkanı Menderes Türel, Antalya Kamu Hastaneleri Birliği Genel Sekreteri Prof. Dr. Necat Yılmaz, Rus Konsolosu Alexander Tolstopyatenko ve İl Kültür Müdürü İbrahim Acar ile davetlilerin katıldığı bir törenle 'Hayat Ağacı' adını verdikleri heykeli Antalya ya hediye edildi. Heykel AKM'ye dikilecek. 
  
Törende konuşan heykeltıraş Oleg Kilevski, "Doktorların adeta bir heykeltıraş hassasiyeti ile hastalarına yaklaşmaları beni etkiledi. 'Hayat Ağacı' adını taşıyan bu sanat eserinin Rus-Türk dostluğunun da bir işareti olarak kalmasını umut ediyorum" dedi. 
 
 Her yıl 200 bin kişiye kanser teşhisi konulduğunu hatırlan Onkoloji Merkezi Başkanı Prof. Dr. Mustafa Özdoğan ise  Kanser tedavisinde başarımız her geçen gün artıyor. Bizler yaptığımız organizasyonlarla çocuk sahibi olamama riskini azaltarak, sanat etkinliklerimizle onların yaşama sevincine ortak olduk" dedi.  Oleg Kilevski'nin kendileri için yaptığı 'Yaşam Ağacı' heykelinin sadece kendilerine özel bir hediye olmadığını sözlerine ekleyen Özdoğan, "Hediyenin Antalya'nın olmasını istedik. Bu hediye 10 yıllık mücadelemizin bir göstergesi. Tüm dünyaya ışık olacak bir ateşi Antalya'da yaktık" ifadelerini kullandı.  
  
 KOMPLİKASYON OLMAMASI  
Hücresel Tedaviler Koordinatörü Prof. Dr. İhsan Karadoğan ise şunları söyledi: "Mariia Voytko'nun yaşı ve lenfomaya eşlik eden hastalıklarının olmaması onun için önemli bir avantajdı. Uyguladığımız tedaviye ve ilaçlara çok iyi yanıt verdi. Önemli olan, süreç boyunca hastalıktan kaynaklı herhangi bir komplikasyon yaşanmamasıydı. Başarılı bir tedaviden sonra uzun süredir 'tam remisyon' dediğimiz tam iyileşme halinde takiplerine devam ediyoruz. Hodgkin lenfoma hastalarının en önemli sorunlarından biri, tedaviye ne kadar iyi yanıt vermiş olursa olsun bir dönem sonra hastalığın tekrarlamasının mümkün olabileceğidir. Hastalığın nüks etmesi durumunda daha ileri tedavi yöntemlerinden kemik iliği nakli gündeme geliyor. Başarılı bir kök hücre nakli yapabilmek için hastanın kendi kök hücrelerinin kullanılması gerekiyor. Tabi birçok kez tedavi aldıkları zaman bazen yeterli sayıda ve yeterli kalitede kök hücre toplamak mümkün olamayabiliyor. Bu yüzden özellikle yüksek riskli bu hastalarda ilerde böyle bir durum karşısında kullanılmak üzere kök hücreleri saklayıp donduruyoruz." 
 
  &lsquo;SAĞLIK TURİZMİNİN BAŞKENTİ   
 Antalya Büyükşehir Belediye Başkanı Menderes Türel ise Türk- Rus kardeşliğinin her geçen yıl büyüdüğünü belirterek, "20 yıl önce hayal bile edilemeyen noktalara gelmişsek bu gerçekten önemlidir. Sağlık turizminin başkenti Antalya'dır. Antalya'da her türlü imkan var. Bu imkanları insan gücümüzü kullanarak en iyi noktaya getirmek zorundayız. " dedi.  Konuşmaların ardından 'Hayat Ağacı' heykeli açıldı.  