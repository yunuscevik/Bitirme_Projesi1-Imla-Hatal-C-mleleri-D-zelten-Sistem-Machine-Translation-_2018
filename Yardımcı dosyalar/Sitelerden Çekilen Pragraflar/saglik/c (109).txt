
	Hacıbekir Mahallesi’nde ikamet eden 112 yaşındaki Beyaz Nasır isimli yaşlı kadın aniden tansiyonunun yükselmesi ile fenalık geçirdi. Yakınları tarafından 112’ye haber verilmesi ile birlikte olay yerine gelen ekipler, ilk müdahaleyi yaptılar. Ardından sedye ile ambulansa alınan 112 yaşındaki Nasır, Bölge Eğitim ve Araştırma Hastanesi’ne getirilerek müşahade altına alındı. Yapılan müdahalelerin ardından Nasır’ın durumunun iyi olduğu belirtilirken, bir süre gözetim altında tutulacağı öğrenildi. 

	Konu ile ilgili açıklamalarda bulunan 112 yaşındaki Beyaz Nasır’ın torunu Cahide Beyaz, baba annesi ile oturduklarını aniden fenalık geçirerek bayıldığını belirtti. Hemen cepten 112’yi aradığını ve ilk müdahalenin evde yapılmasının ardından apar topar buraya getirildiğini anlatan Beyaz, “Çok şükür endişelenecek bir durum söz konusu değil. Çok teşekkür ediyorum” dedi. 
