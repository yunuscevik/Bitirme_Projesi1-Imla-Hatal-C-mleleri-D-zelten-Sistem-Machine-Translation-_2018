
	Türkiye'de 2. olarak kullanılmaya başlanan 3 boyutlu laparoskopik cerrahi sistemiyle operasyonlar çok daha kaliteli ve kısa sürede yapılmaya başladı. 

	Medical Park Samsun Hastanesi, Genel Müdürü Opr. Dr. Hakan Özcan, “Teknoloji çağında, tıp alanında da önemli gelişmeler oluyor, bu gelişmeleri yakından takip ederek Samsun ve Bölge halkına en iyi hizmeti sunmaya çalışıyoruz. Buraya gelen hastalar tüm sağlık hizmetlerini alabileceği bir sağlık kompleksine giriyor. Hastaların A'dan Z'ye bütün sıkıntılarını çözebilecek hekim kadrosuna ve teknolojik alt yapıya sahibiz. Multidisipliner yaklaşımla, çoklu branş ve hekimlerimizle, çok karmaşık hastalıkları kısa süre içerisinde, hastaların aklında soru işareti kalmadan tanılarını koyup, tedavilerini yapmaktayız. Türkiye’de ikinci olarak Medical Park Samsun Hastanesi’nde kullanılmaya başlayan 3 boyutlu laparoskopik cerrahi sistemi sayesinde ameliyatlar daha rahat ve kısa sürede yapılıyor, başarı şansı da çok daha yüksek oluyor” diye konuştu. 

	Konuyla ilgili bilgi veren Medical Park Samsun Hastanesi Genel Cerrahi Kliniği’nden Prof. Dr. Koray Topgül şunları söyledi: "Laparoskopik ameliyatlar cerrahinde ileri teknolojinin kullanıldığı bir alan. Doksanların başından beri giderek ilerledi. En zayıf nokta, bu video endoskopik sistemde 2 boyutlu görüş olmasıydı. Derinlik duygusunu cerrah zamanla kazanıyordu. Doğal olarak teknoloji bu açığı kapatarak yıllar içinde üç boyutlu (3 D) ürünleri üretti. Hastanemiz de bu ürünlerin en kullanışlısını alarak hem biz cerrahlara hem de hastalara katkı sağlamış oldu. Bu cihazın teleskopu çok önemli. Dünyanın tek bükülebilen uç 3D laparoskopik cihazı. Bu uç ekranda sabit bir görüş sağlarken 4 yönde 100° açılanma sağlar. Yani ucu bükülebiliyor. Bu daha uzak derin alanları rahatlıkla görmemizi ve bizim konforumuzu artırıyor. İleri laparoskopik teknikleri hem hastalar hem de cerrahlar için büyük bir yenilik ve konfor sağlamaktadır." 
	  
