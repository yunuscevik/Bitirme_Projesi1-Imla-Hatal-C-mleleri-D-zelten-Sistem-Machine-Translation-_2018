

  
    
      
       
     
	 Yaz  aylarının  hamile  kalmak için en iyi dönem olduğu belirlendi. 

	İtalya’daki Parma  Üniversitesi’nden bilim  adamlarının araştırması, temmuz ve ağustosta  sperm  hareketliliğinin çok daha fazla olduğunu ve dolayısıyla bu aylarda  bebek  sahibi olma ihtimalinin arttığını ortaya koydu. 

	Bilim adamları, 5 bin 188 erkekten alınan verileri inceleyerek kış döneminde spermlerin hacmi en üst düzeyde olsa da yazın hareketliliğin zirveye ulaştığı sonucuna vardı. Yazın spermlerin hareketliliğinin yüzde  63,3, kışın ise yüzde 50 olduğu belirtildi. 

	Sperm hareketliliğinin döllenmede önemli rol oynadığını hatırlatan bilim adamları, yazın testosteron  gibi bazı hormonların seviyesinin değiştiğinin saptandığını vurguladı. 

	Araştırmanın sonuçları "Chronobiology International" dergisinde yayımlandı. 

	 AA 
	  
  
 
