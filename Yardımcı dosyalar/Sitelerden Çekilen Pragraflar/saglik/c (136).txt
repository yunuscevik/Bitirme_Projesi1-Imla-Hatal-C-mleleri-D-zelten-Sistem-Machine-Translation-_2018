
	Uzun süre açlık nedeniyle metabolizmanın az enerji harcadığını ve vücut hareketlerinin yavaşladığını ifade eden Uzman Diyetisyen Pınar Kural Enç, “Bazal metabolizma hızı düşer. Bu, açlık süresinde vücudun kendisini küçültmesi anlamına gelir. Eğer oruç döneminde de diğer günler kadar enerji alır ya da daha fazlasını tüketirseniz kilo alırsınız ve vücudunuzu yağlandırırsınız. Yaz aylarında oruç tutarken, yemekten sonra üşüme ile birlikte halsizlik ve uyku hissi gelir. Bu aç kalan bireyin hızlı ve fazla miktarda besin almasından dolayı kan şekeri regülasyonun bozulmasından dolayı ortaya çıkmaktadır.” diye konuştu. 

	Uzman Diyetisyen Pınar Kural Enç, bu dönemi rahat geçirebilmek için şu önerilerde bulundu: 
	“Son yapılan bilimsel çalışmalar, yoğun bir öğün sonrasında kalbe binen yük nedeniyle kalp krizi riskinin olduğu yönündedir. Yavaş ve az miktarda, oruçlu olmadığımız saat diliminde aralıklı beslenmeliyiz. Yemek arasında sıvı alınmalı. Besinlerin sindirimi kolaylaşsın ve yeterli sıvı alımıyla ertesi gün susuzluk hissiniz olmasın. Bu su, ayran veya taze sıkılmış meyve suları olabilir. Çay ve kahve tüketimini yemekten 45 dakika sonra planlamalıyız. Şerbetli tatlıları değil, sütlü tatlıları özellikle tercihimizi 2-3 top şeklinde dondurma olarak kullanmalıyız. Mutlaka sahur yapılmalı ve doygunluk kapasitesi yüksek ve lifli besinler tercih edilmeli. Esmer pirinç ve kepekli makarna tercih edilmeli. Hazır meyve suyu değil, meyvenin kendisini tüketin. Sıcak yaz döneminde oruç tutarken, kalsiyum ve mineral kayıplarını önlemek için 2 porsiyon süt-yoğurt veya ayrana yer verin. Meyveyi İftardan 2 saat sonra tüketin. Öğün sayısının ikiye düşmesi hiç ara öğün yapmayacağımız anlamına gelmiyor, sahurdan başlayarak planlı bir şekilde saatleri bölerek beslenmeliyiz. Ramazan ayında, sıcak döneme denk gelmesinden dolayı özellikle bol miktarda salata ve sebze tüketimine yer vermeliyiz. Çiğ sebze bol lif içerir, okluk sağlar. İftarda ve sahurda mutlaka 1-2 dilim tam buğday ekmeği olmalı, en doğru karbonhidrat kaynağı ve uzun süre tok tutan besin tam buğday ekmeğidir. İftar zamanı çok fazla miktarlarda ve yağlı yemekler tercih edilmemeli, mide gerginliği tansiyonumuzun yükselmesine neden olur. 
	*Ramazan ayında yoğun egzersizden kaçınmalı, iftar sonrasında orta tempoda yürüyüş yapmalıyız. Oruç tutmak; gebe ve emzirme dönemindeki kadınlar, büyüme çağındaki çocuklar, yaşlılar, yolculuk yapanlar, sindirim problemi olanlar, tansiyon ve şeker hastalığı olanlar, psikolojik hastalığı olanlar ve yoğun egzersiz yapan sporcular için sağlıksızdır.”  

	 AHMET AKBUĞA  
	  
