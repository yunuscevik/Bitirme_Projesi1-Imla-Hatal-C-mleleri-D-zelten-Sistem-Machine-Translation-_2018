 							
							
							
													
                      	 Diyarbakır'ın Kulp ilçesi Saltuk köyü mezrasına doğum sancısı tutan 24 yaşındaki Nafiye Nergis için kara ambulansı gidemediği için hava ambulansı çağrıldı.   Koordinatlar net olmadığı için köylülerin yaktığı ateşin dumanı sayesinde helikopter mezraya yakın bir alana iniş yapabildi. Nafiye Nergis'i alan hava ambulansı Diyarbakır'a doğru yola çıktı. Ancak  genç kadın hastaneye ulaşamadan havada  doğum yaptı.  Dr Özgür Korkmaz tarafından gerçekleştirilen bu doğumun fotoğrafları gazeteci Burhan Akdağ sosyal medya adresinde paylaştı.           						
						
							
												
