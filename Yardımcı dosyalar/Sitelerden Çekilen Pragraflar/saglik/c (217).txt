
	Batman Bölge Devlet Hastanesi doktorlarından Onkoloji Uzmanı Ayşe Demirci, kanser hastalığında şekerin kanser hücrelerine etkileriyle ilgili dikkat çekici açıklamalarda bulundu. Demirci, şekerin vücutta tüm hücreleri beslediği gibi kanser hücrelerini de beslediğini fakat yapılan çalışmalara göre şekerin kanser gelişimi için şart olmadığını söyledi. 
	Çok fazla şekerin kalori alımına ve kilo artışına neden olduğuna dikkat çeken Demirci, “Kilo artışı ve obezite ise kanser ve diğer birçok hastalık gelişimi için artmış risk faktörüdür. Şekerden tamamen uzak durmalıyız. Vücudumuz, yaşam için önemli olan organlarımızın fonksiyonlarını devam ettirebilmek için şekeri kullanmaktadır” dedi. 

	 “PEKMEZ KORUYUCU ÖZELLİĞE SAHİP”  
	Kanser hastalarının en fazla önerilen miktarda şeker tüketmesi gerektiğine vurgu yapan Demirci, “Amerikan Kalp Derneği tarafından önerilenlere göre kadınlar günde en fazla 6 tatlı kaşığı (25 gr) erkekler günde en fazla 9 tatlı kaşığı (37 gr) şeker tüketebilir. Pekmez, bal ve akçaağaç şurubu gibi doğal şekerler antioksidan özelliğe sahip olduğu için kanserden koruyucu etkileri vardır. Ama bunları da günlük şekerden alınması gereken kaloriyi geçmeyecek şekilde tüketmek gerekir” diye konuştu.   

	 MEHMET ŞÜKRÜ YILDIRIM  
	  
