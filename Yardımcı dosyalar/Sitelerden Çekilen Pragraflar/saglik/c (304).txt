 RADİKAL  - 
                Sağlık Bakanlığı 
              , domuz gribinden hayatını kaybedenlerin sayısının 43 olduğunu açıkladı.    Sağlık Bakanı Mehmet Müezzinoğlu, grip vakalarıyla ilgili, "Son bir haftadır durağan giden vaka artışı iniş sürecine geçti. Son 2-3 gündür vakalar, müracaatlarda ciddi bir azalma var. Hastanelerdeki yatışlarımızda önemli bir azalma var. Pik dönemi geçtiğimiz hafta itibarıyla durağan döneme geçti. 
                Bugün 
               itibarıyla da iniş dönemine geçti" dedi.  Müezzinoğlu, 
                Kanser 
               Haftası nedeniyle düzenlenen toplantıya gelişinde gazetecilerin H1N1 vakalarıyla ilgili sorularını yanıtladı. 
Grip vakalarının "domuz gribi" diye ayırt edilmesini doğru bulmadığını, her yıl ayrı ayrı etken virüslerle karşılaşılan gribal enfeksiyonlar olduğunu dile getiren Müezzinoğlu, bu yıl da gribal enfeksiyonlar açısından son 1 aydır yaşanan vaka artışı olduğunu anımsattı.  AA   