

  
    
      
       
     
	Türk toplumu tarafından oldukça fazla tüketilen çaylara yeni standartlar getirildi. Gıda, Tarım  ve Hayvancılık  Bakanlığının "Türk Gıda Kodeksi Çay  Tebliği"nin Resmi Gazete 'de yayımlanarak yürürlüğe girmesinin ardından hiçbir çay ürününde katkı maddesi kullanılamayacak. 

	 ÇAYIN ÖZELLİKLERİ BELİRLENDİ 
	  

	Tebliği ile birlikte, siyah çay, yeşil çay, aromalandırılmış siyah ve yeşil çay ile kafeinsiz siyah ve yeşil çayın tekniğine uygun ve hijyenik şekilde üretim , hazırlama, işleme, etiketleme, muhafaza, depolama, taşıma ve piyasaya arzıyla ilgili şartları ve ürün özelliklerini belirlendi. Söz konusu ürünler, orijini çay olmayan, bitki ve hayvan kaynaklı, taş, plastik ve yapay hiçbir yabancı madde içermeyecek. Tebliğ kapsamında yer alan ürünlere hiçbir katkı maddesi katılamayacak. Doğrudan tüketime sunulan ürünler, piyasaya hazır ambalajlı olarak arz edilecek. 

	 NE ZAMAN GEÇERLİ OLACAK? 
	  

	Ürünlerin diğer kurutulmuş bitki ve meyve  parçalarıyla karışım olarak üretilmesi halinde ürün "siyah çay" ya da "yeşil çay" olarak isimlendirilemeyecek. Bu karışım ürünlerin etiketinde ürün adı aynı renk  ve yazı karakterinde olmak şartıyla "…… ve siyah/yeşil çay karışımı" ve/veya "siyah/yeşil çay ve …… karışımı" şeklinde isimlendirilecek. Tebliğle "Türk Gıda Kodeksi Siyah Çay Tebliği" yürürlükten kaldırıldı. İşletmecilerin, yeşil çaya ilişkin hükümlere 31 Aralık 2016'ya kadar uymaları gerekecek. 

	 AA  
  
 
