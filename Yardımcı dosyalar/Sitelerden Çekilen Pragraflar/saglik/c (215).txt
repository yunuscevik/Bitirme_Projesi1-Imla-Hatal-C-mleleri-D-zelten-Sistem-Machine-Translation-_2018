
	Özel Elit Polikliniği Hekimlerinden Dermatoloji Uzmanı Dr.Şerafettin Saraçoğlu, konuyla ilgili olarak yaptığı açıklamada, “Güneş lekeleri, genellikle yaşlılık lekesi, karaciğer lekesi gibi farklı isimlerle anılır. Aslında zararsız olan bu lekeler estetik olarak sorunlara neden olabilir. Özellikle eller, yüz, boyun ve dekolte bölgesinde görülürler. Açık tenli insanların hemen \% 70’inde az ya da çok sayıda bulunurlar. Bulundukları yerler itibari ile anlaşılacağı gibi güneşin mor ötesi ışınlarının deri üzerinde yarattığı hasarlanmaya derinin geliştirdiği bir yanıttır. Deride melanin olarak isimlendirdiğimiz derinin boyar maddesinin belli alanlarda fazla miktarda birikmesi nedeniyle gelişmektedir.Neyse ki bu tür sorunlarda birçok çözüm yöntemi bulunmaktadır” dedi. 
	“En iyi tedavi lekenin oluşmasına izin vermemektir” diyen Özel Elit Polikliniği Hekimlerinden Dermatoloji Uzmanı Dr.Şerafettin Saraçoğlu, daha sonra şunları kaydetti; “Yani güneşten korunmaktır. Güneş koruyucuların güneşe maruz kalan bölgelere uygulanması, kapalı kıyafetler seçilmesi, şapka şemsiye gibi fiziksel korunma yöntemlerinden yararlanma lekelerin oluşumunu azaltmada önemlidir. 

	Biz klinikte; Lazer tedavileri, İlaçlar, Kimyasal peeling, Jet peeling, Enzimatik peeling, Mezoterapi, Krioterapi gibi yöntemler ile çözümler üretebiliyoruz. Bunların yanında bazı evde yapılabilecek basit uygulamalarla da lekeleri azaltmak mümkün olabilir.Bunlardan biride Limon maskesidir. 

	 PEKİ BU MASKE NASIL HAZIRLANIR?  
	Limon suyunun birebir elma sirkesi ile karıştırılarak elde edilen karışımı bir pamuk veya fırça yardımı ile temizlenmiş yüze akşam saatlarinde sürün. Yaygın lekelenme varsa bütün yüze veya lekeler üzerine uygulayın. İdeali bütün gece yüzde kalmasıdır. Fakat bazı hassas ciltli kişilerde yarım saat kadar bekletip yıkanması uygun olur. Limon suyu deriyi güneşe duyarlandırabilir. Bu nedenle sabah mutlaka yüzünüzü yıkayın ve güneş koruyucu kremler sürerekte etkisini iyice azaltın. Limon suyunu hassas derisi olanlarda, balla veya yoğurtla karıştırıp lekeler üzerine de uygulamak fazlasıyla yararlı olacaktır.”  
