
	ABD'de bulunan Columbia Üniversitesi'nin bilim insanları, kişinin doğduğu ay ile yakalanabileceği hastalık türlerine göre ortaya çıkan riskleri ortaya çıkardı. Üniversitenin yaptığı araştırmaya göre her ayın kendine göre farklı bir hastalık potansiyeli var. Yaklaşık 1milyon 700 bin kişi üzerinde yapılan araştırmada ayınıza göre hastalığınızı tahmin etmek mümkün. 

	 İŞTE AYLARA GÖRE HASTALIK RİSKLERİ  

	Temmuz, Ağustos ve Ekim ayında doğanlarda astım riski daha yüksek. Kasım ayında doğanları ise hiperaktivite bozukluğu riski bekliyor. Araştırmada ayrıca 9 yeni kalp hastalığı keşfedilirken, Mart ayında doğanlarda artriyal fibrilasyon riskinin çok yüksek olduğu ve Mart ile Haziran ayı arasında doğanların yaşam süresinin daha kısa olabileceği bildirildi. Mayıs’ta doğan kişilerde ise kronik hastalıklara yakalanma riskinin daha yüksek olduğu edinilen bilgiler arasında. 

	Öte yandan uzmanlar bu araştırma yüzünden insanların kendilerine hastalığa şartlamamasını aynı zamanda spor, diyet ve düzenli bir yaşam ile hastalık riskinin azaltılabileceğini söylüyor. Yapılan bu çok önemli araştırma  Amerikan Tıbbi Bilgiler Derneği'nin Bilimsel Dergisi 'nde yayınlandı. 
	  
