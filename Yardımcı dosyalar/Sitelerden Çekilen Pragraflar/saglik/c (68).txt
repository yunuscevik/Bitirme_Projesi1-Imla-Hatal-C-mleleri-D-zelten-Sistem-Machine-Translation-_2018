

  
    
      
       
     
	Sağlık Bakanlığı Türkiye  Hudut ve Sahiller Sağlık Genel Müdürü  Hüsem Hatipoğlu, Turkcell  ile yapılan iş birliği ile vatandaşların yurt dışı  seyahatlerinde bilgilendirilmesi amacıyla başlatılan kısa mesaj hizmetiyle ilgili bilgi verdi. Vatandaşlara daha iyi hizmet verebilmek için kurumlarla ortaklık yaptıklarını anlatan Hatipoğlu, bu çerçevede yurtdışına çıkan Turkcell abonelerine bilgilendirici kısa mesaj gönderilmeye başlandığını bildirdi. 

	 'HALK SAĞLIĞINA DESTEK OLUYORUZ' 
	  

	Hatipoğlu, mesajda "Yurt dışında sağlık problemleriniz ile ilgili yardım almak için (+90) 444 77 34) arayabilir veya www.seyahatsagligi.gov.tr sitesini ziyaret edebilirsiniz. Sağlık Bakanlığı Türkiye Hudut ve Sahiller Sağlık Genel Müdürlüğü" ifadesinin yer aldığını belirterek, hizmeti halkın seyahat sağlığına destek olarak gördüklerini dile getirdi. 
  
 
