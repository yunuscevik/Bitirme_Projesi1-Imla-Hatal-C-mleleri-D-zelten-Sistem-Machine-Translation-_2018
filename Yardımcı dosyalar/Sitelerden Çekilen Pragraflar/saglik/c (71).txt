

  
    
      
       
     
	
		Güney Kore ’de MERS virüsü nedeniyle görülen vakaların sayısı artmaya devam ediyor.  
		  
	
		Güney Koreli  yetkililer, MERS nedeniyle bir kişinin daha hayatını kaybetmesinin ardından salgında hayatını kaybedenlerin sayısının 16’a yükseldiği bildirdi. Ülkede beş yeni MERS vakasının daha görülmesinin ardından ülke genelinde vakaların 150’ye yükseldiğini belirten yetkililer, Slovakya ’da bulunan bir Güney Kore vatandaşına MERS virüsü nedeniyle yapılan testlerin negatif  çıktığı ancak yeni testler yapılana kadar karantinada kalacağını ifade etti.  
	
		Güney Kore’nin başkenti Seul ’de bulunan ve MERS vakalarından büyük bir kısmının görüldüğü Samsung  Tıp Merkezi’nin bazı servisleri geçici olarak hizmete kapatıldı. Samsung Tıp Merkezi Başkanı Song Jae-hoon, dün halktan özür dilerken, merkezin ayakta tedaviyi durdurduğunu ve hasta ile çalışanlar arasında daha fazla vaka görülmesini engellememek için yeni hasta kabulüne de ara verildiğini ifade etti.' 
		  
	
		 'ACİL SERVİSİ ORGANİZE EDEMEDİK'  
		  
	
		Ziyaretçilerin de hastaneye girmelerine izin verilmeyeceğini belirten Jae-hoon, acil olmayan ameliyatların da durdurulduğunu kaydederek “Samsung Tıp Merkezi’nin, MERS virüsünün yayıldığı merkez olması nedeniyle yaşanan kaygı için halktan özür diliyoruz. Bu bütünüyle bizim sorumluluğumuz ve başarısızlığımızdır, acil servis çalışanlarımızı uygun bir şekilde organize edemedik” dedi. Jae-hoon, hastanede hizmete geçici olarak kapatılan servislerin yeniden açılması kararının 24 Haziran’da bir kez daha gözden geçirileceğini kaydetti.  
	
		Salgının hızla yayıldığı Güney Kore’de, geçen günlerde MERS virüsü tespit edilen bir hastanın Mediheal Hastanesi'ni ziyaret etmesinin ardından şiddetli belirtilerin görüldüğü hastane geçici olarak kapatılarak,hastanede bulunan 79 hasta ve 29 çalışanın bir kısmı taburcu edilmiş, bir kısmı karantinaya alınmıştı. Daha önce de MERS vakalarının artması sonucu St. Mary’s Hastanesi geçici bir süre için kapatılmıştı.  
	
		 İHA   
 
  
 
