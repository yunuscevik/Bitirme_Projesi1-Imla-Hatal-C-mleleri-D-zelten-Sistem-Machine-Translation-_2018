Burun estetiği ameliyatı sonrasında öncelikle çabuk ve sorunsuz bir şekilde iyileşmeyi düşünürsünüz. Ameliyat sonrasında burun, altı hafta hassaslığını korur. Bundan dolayı ilk birkaç hafta önerilerimi dikkate alın. Biraz ihtiyatlı olmak iyileşmenizi hızlandırmakta etkili olacaktır. 
Estetik, Plastik ve Rekonstrüktif Cerrahi Uzmanı Dr. Güncel Öztürk, ameliyat sonrasında daha hızlı toparlanmanızı sağlayacak 10 önerisini sıraladı: 
1.            Zorlayıcı egzersizlerden en az iki hafta kaçının. Ağırdan alın, çok güç isteyen ve vücudunuzu sürekli hareket ettirecek egzersizlerden kaçının. İyileşmenin üçüncü haftasından sonra alıştırmalara yavaşça başlayabilirsiniz. Altı hafta boyunca 
                    basketbol 
                   veya voleybol oynamayın. Kısacası suratınıza ağır cisim çarpabilecek aktivitelerden kaçının. 
2.            Yüzmeye gitmeyin. Burnunuz hassas olduğundan yüzmek ve özellikle dalış yapmak burnunuzu hala iyileşmekteyken hareket ettirir. Ayrıca burnunuza giren klor canınızı yakabilir. Yüzme havuzuna 2 ay, denize 1 ay girmeyin. 
3.            İki hafta boyunca sümkürmeyin. 
4.            Çok çiğnemeyi gerektirecek yemekleri yemeyin. Bifteği daha sonra yersiniz. Yumuşak yemekleri yemeyi tercih edin. 
5.            Çok sert kahkaha atmayın ve çok geniş gülümsemeyin. Katı bir tavsiye olduğunun farkındayım ama burnunuz ne kadar az esnerse ve hareket ederse o kadar iyi. 
6.            Dişlerinizi çok sert fırçalamayın. Diş fırçalamak burnunuza bağlı olan üst dudağınızı düşündüğünüzden fazla oynatır. 
7.            Kafanızın üzerinden geçecek kıyafetlerden kaçının. Genelde önden düğmeli kıyafetleri giyinmeyi tercih edin. 
8.            Burnunuzun üzerinde ilk 2 ay hafif çerçeveli gözlük tutmayın. Burnunuza ne kadar az yük bindirirseniz uzun vadede o kadar faydasını görürsünüz. Lensleriniz varsa kullanmanız için doğru 
                zaman 
              . Eğer gözlüksüz duramıyorsanız ve alternatifiniz yoksa burnunuza ağırlık binmeyecek şekilde steril yara bandı yardımıyla gözlüğü yukarıda tutacak bir sistem kurmalısınız. Bunun haricinde burnunuza yük bindirmeden elinizde tutarak da bakmayı deneyebilirsiniz. 
9.            Korumasız cildinizi 
                güneş 
               ışığından üç ay boyunca koruyun. Güneşe çıkmadan önce burnunuza her zaman güneş kremi sürmeniz çok önemlidir çünkü çok fazla güneşe maruz kalmak kalıcı renk değişikliğine neden olabilir. 
10.          İlk üç hafta boyunca sigara içmeyin. Bu tavsiye ameliyattan önce ve sonrası üç hafta için geçerli. Eğer sigara tiryakisiyseniz bırakmanız için güzel bir 
                fırsat 
              !  