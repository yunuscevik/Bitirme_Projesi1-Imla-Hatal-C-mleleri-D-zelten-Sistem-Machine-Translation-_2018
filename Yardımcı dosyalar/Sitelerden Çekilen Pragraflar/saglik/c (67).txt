

  
    
      
       
     
	Her yıl 14 Haziran 'Da kutlanan ‘Dünya Gönüllü Kan Bağışçıları Günü’ vesilesiyle bir açıklama yapan Mersin  Halk Sağlığı Müdürü Dr. Aytekin Kemik , Türkiye ’de gönüllü kan bağışçılarına ihtiyaç duyulduğunu ve güvenli kan ihtiyacının hemen tamamının bu şekilde sağlandığına dikkat çekerek, vatandaşların bağışlara daha duyarlı olmaya davet etti. 

	 YILDA İKİ KEZ KAN VEREBİLİRSİNİZ 
	  

	Kan ihtiyacı için tek kaynağın sağlıklı bağışçılar olduğunu hatırlatan Dr. Kemik, konuyla ilgili şu bilgileri verdi: 

	“Kan bileşenlerinin raf ömrü kısa olduğundan düzenli olarak kan bağışına ihtiyaç duyulmaktadır. Kaza sonucu oluşan yaralanmalar, vücudun kan üretememesi ya da ameliyatlar nedeniyle kana ihtiyaç duyulur. 50 kilogramın üzerinde, 18-65 yaş aralığında bulunan, bulaşıcı hastalığı veya riski bulunmayan her insan kan bağışında bulunabilir. Sağlıklı bireyler için erkeklerde bağış aralığı 90 günde birdir. Kadınlarda ise bağış aralığı 120 günde birdir. Tüm sağlıklı kişilerin yılda 2 kez bağış yapması halinde, ülkemizin kan ihtiyacının tümüyle karşılanabileceği düşünülmektedir.” 

	 KAN VERMENİN YARARLARI NELERDİR? 
	  

	Kan bağışının hem bağışçı hem de hasta açısından önemine vurgu yapan Dr. Kemik, “En önemli faydası ise hastayadır. Bunun yanında kan bağışında bulunmanın kandaki yağ oranının düşmesine, kemik iliğinin yağlanmasının önlenmesi ve sürekli kan yapımının canlı tutulmasına, kan bağışından sonra yeni hücrelerin hemen dolaşıma katılarak kişinin daha zinde hissetmesine, kalp  krizi ihtimalinin azalmasına, vücuttaki toksinlerin atılmasına, kan veren kişide baş ağrısı, stres , yüksek tansiyon , yorgunluk gibi rahatsızlıkların giderilmesine katkı sağlayacağı belirtilmektedir” dedi. 

	 HER GRUĞTAN KANA İHTİYAÇ VAR 
	  

	"Benim kan grubum çok bulunan bir grup , ihtiyaç yoktur" düşüncesinin sık görüldüğüne dile getiren Dr. Kemik, şunları söyledi: 

	“Kan gruplarının sıklığına göre orantılı olarak hastalara kullanılan kanın gruplarında da ihtiyaç yoğunlaşmaktadır. Bağış konusunda duyarlılık oluşmadığı ve bu şekilde düşünüldüğü zaman en sık bulunan kan gruplarında bile ihtiyaç artmaktadır. Kan bağışında bulunma konusunda kararsız olan vatandaşlarımızın, yakını acil kana ihtiyaç duyan kişilerin yaşadıkları stresi hissetmelerini ve yarın belki de kana acil ihtiyaç duyan kişinin kendileri veya yakınları olma ihtimalinin çok da uzakta olmadığını unutmamalarını, en kısa zamanda kan bağışına destek vermelerini temenni ediyoruz.” 

	 İHA  
  
 
