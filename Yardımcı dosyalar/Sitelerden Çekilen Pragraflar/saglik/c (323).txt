Hafta içinde uykusuz kalıp hafta sonlarında açığı kapatmak için daha uzun süre uyuyanların, obezite ve Tip 2 diyabet tehlikesiyle karşılaşabilecekleri bildirildi. 
522 insanın uyku alışkanlıklarının incelendiği araştırmada, hafta içinde yeterince uyuyamayanların bu sorunları yaşama olasılığının daha yüksek olduğu gözlendi. 

                BBC 
               Sağlık Editörü James Gallagher ın haberine göre Endokrin Derneği'nin yıllık toplantısında gündeme getirilen bulgular, uyku süresinin artırılmasının hastalara yarar sağlayabileceğini gösteriyor. 
Daha önce yapılan kimi çalışmalar, vardiya usulü çalışmanın sağlıklı insanları diyabet hastası olmaya yaklaştırabileceğini ortaya koymuştu. 
 ÇALIŞMA HAYATI VE 
                SOSYAL 
               BASKILAR ETKİLİYOR  
Vücut saatinin bozulmasının, bedendeki hormonların doğal ritmini bozduğuna ve bunun bir 
                dizi 
               sağlık sorununa yol açtığına inanılıyor. 
Ancak çalışma hayatı ve sosyal faaliyetlerin getirdiği baskılar, pek çok kişiyi hafta içinde uykusuz bırakıp, hafta sonunda daha fazla uyumaya yönlendiriyor. 
Sağlık uzmanları da işte bunun vücuttaki etkilerini araştırıyor. 
 UYKUDAN ALACAKLIYSANIZ&hellip;  
Bristol Üniversitesi ile Katar'daki Weill Cornell Tıp Fakültesi'nden araştırmacılar "uyku alacağı" kavramını inceledi. 
Weill Cornell Tıp Fakültesi'nden Prof. Shahrad Taheri, "Günde 30 dakikalık bir uyku alacağının bile, obezite ve insülin direnci üzerinde büyük etkileri olduğunu gördük. 
                Modern 
               toplumda uyku kaybı, çok yaygın görülmekte. Ama bunun metabolik etkilerini ancak son 10 yılda fark ettik" dedi. 
Prof. Taheri, hafta içinde yeterince uyuyabilmenin kilo ve metabolizma üzerinde olumlu etkileri olduğunu gördüklerini kaydederek, kilo verme ve diyabetle mücadele programlarına uykunun da dahil edilmesinin başarı şansını artırabileceğini bildirdi. 
Diyabet, görme duyusunun yitirilmesine yol açabiliyor; sinirleri ve kan damarlarını tahrip ettiği gibi, kalp krizi ve beyin kanaması tehlikesini artırıyor. 
