Sağlık Bakanı Müezzinoğlu: 'Domuz gribi altında farklı sağlık sorunları olsa bile H1N1 virüsü teşhisi konarak ölen hasta sayısı 
                bugün 
               itibariyle 33 oldu.' 
 8 GÜN ARAYLA 21 KİŞİ HAYATINI KAYBETTİ  
Sağlık Bakanı Mehmet Müezzinoğlu, 2 gün önce yaptığı açıklamada bugüne kadar 30 vatandaşın Domuz gribi nedeniyle yaşamını yitirdiğini söylemişti. 6 gün önce açıklama yapan sağlık bakanlığı Müsteşarı Prof. Dr. Eyüp Gümüş ise, domuz gribinden 11 hastanın hayatını kaybettiğini açıklamıştı. 6 gün arayla yapılan iki açıklamada kayıp sayısının 19 kişi artması dikkat çekti. Bugün de hayatını kaybedenlerin sayısının 33'e çıkması ile 8 günde 21 kişi daha domuz gribinden hayatını kaybetti. 
  DOMUZ GRİBİNİN 9 BELİRTİSİ  Halk arasında &lsquo;domuz gribi  olarak da adlandırılan, H1N1 in belirtileri arasında boğaz ağrısı, baş ağrısı, yaygın vücut ağrısı, burun akıntısı, öksürük, solunum güçlüğü, kusma, ishal ve yüksek ateş şikayetleri bulunuyor. Uzmanlar 38 dereceyi aşan yüksek ateşli hastalarda bu belirtilerden en az bir tanesinin görülmesi durumunda hastanın domuz gribine yakalanmış olabileceğini, dolayısıyla hastanın mutlaka doktora başvurması gerektiğini belirtiyor. 
 MECLİSTE SORU ÖNERGESİ VERİLDİ  

                Cumhuriyet Halk Partisi 
               (
                CHP 
              ) Genel Başkan Yardımcısı Sezgin Tanrıkulu, art arda gelen domuz gribine bağlı ölümleri Meclis gündemine taşıdı. Tanrıkulu, Başbakan Ahmet Davutoğlu tarafından yazılı olarak yanıtlanması istemi ile TBMM Başkanlığı'na sunduğu soru önergesinde "Domuz Gribi Aşısı alımları ile ilgili vermiş olduğum yazılı soru önergesine (7/31357 Esas Numaralı) 05.08.2014 tarihinde gelen cevapta Sağlık Bakanı, Pandemik grip ile mücadele kapsamında yaklaşık 6.000.000 doz aşı alındığını, yaklaşık 3.000.000 doz aşının kullanıldığını, 3.000.000 doz aşının da tedbir amaçlı stoklandığını, stoklanan 3.000.000 doz aşının muhtemelen bir salgın durumunda ihtiyaç duyulacak yeni karakterli grip aşısı ile üretici firma tarafından değiştirileceğini ifade etmiştir. 
 2 MART'TA 
                İŞ 
               ADAMI HAYATINI KAYBETMİŞTİ  
2 Mart'ta Sivas'ta bir iş adamının domuz gribinden hayatını kaybetmesi tekrar hastalığın hortladığı şüphesini uyandırmıştı. 39 yaşındaki iş adamı Mustafa Atar domuz gribi tanısıyla 19 Şubat ta Cumhuriyet Üniversitesi Tıp Fakültesi Hastanesi ne başvurdu. Atar'dan alınan kan örnekleri sonrasında H1N1 virüsü tespit edilmişti. İş adamı Mart ayında hayatını kaybetmişti. Ardından Çanakkale, Samsun, Sivas, Mersin, Antalya ve Kocaeli'nde de domuz gribi tanısıyla tedavi gören hastalar hayatını kaybetti. AA  