Daha önceki araştırmalar, sert kabuklu yemiş tüketiminin kalp damar sağlığına iyi geldiğini ortaya koymuştu. BBC'nin haberine göre bu araştırma kapsamında ilk kez bu yiyeceklerin hastalıklara etkisine bakıldı. Maastricht Üniversitesi'nde yapılan araştırmaya göre günde en az 10 gram fındık ya da fıstık 
                    yemek 
                   erken ölüm riskini yüzde 23 oranında azaltıyor. Tuz ve trans yağ içermesi nedeniyle fıstık ezmesinin bir yararı yok.  120 BİN KİŞİ İNCELENDİ  Araştırma kapsamında 1986 yılında 55-69 
                yaş 
               grubundaki 120 bin kişiden beslenme ve 
                yaşam 
               tarzıyla ilgili bilgiler alındı. 10 yıl sonra bu kişilerin ölüm oranlarına bakıldı. Sert kabuklu yemiş tüketen kişilerin kanser, diyabet, solunum ve nörodejeneratif hastalıklar yüzünden erken ölüm oranının daha düşük olduğu görüldü. Tüm hastalıklarda 10 yıllık süre içinde erken ölüm riskinin yüzde 23 azaldığı görüldü. Bu oran nörodejeneratif hastalıklarda yüzde 45, solunum hastalıklarda yüzde 39, diyabette ise yüzde 30. Prof Piet 
                    van 
                   den Brandt başkanlığında yapılan araştırmanın sonuçları 'International Journal of Epidemiology'de (Uluslararası Epidemiyoloji Dergisi) yayımlandı. Prof van den Brandt, BBC'ye araştırmalarında fındık-fıstık yiyen kişilerin daha fazla sebze-meyve tüketmesi ve bu gruptaki kadınların vücutlarında daha az yağ olması gibi faktörlerin de dikkate alındığını ve bunların sonuca yansıtıldığını söyledi. Sert kabuklu yemişler, doymuş ve doymamış yağ asitleri, farklı vitaminler, lif, antioksidan ve diğer biyoaktif bileşenler içeriyor. (BBC Türkçe)   