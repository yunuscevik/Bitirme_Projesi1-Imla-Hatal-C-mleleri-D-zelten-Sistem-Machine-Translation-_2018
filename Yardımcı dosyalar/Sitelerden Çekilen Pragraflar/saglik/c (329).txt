 RADİKAL -  Hastaneye kaldırılan kişi acil olarak ameliyat edildi. New England Journal of Medicine tıp dergisinin haberine göre, adı belirtilmeyen bir 
                erkek 
              , partneriyle cinsel ilişkiye girmek isterken penisinden bir anda ses geldi. Kısa bir süre sonra cinsel organında meydana gelen kanama ve ağrılarla hastaneye kaldırılan adam acil olarak ameliyata alındı. "Corpus cavernosa" adı verilen ve penisin erekte olmasını sağlayan süngerimsi doku ameliyatla dikildi.  Tıp dergisine göre hasta altı ay sonra tamamen eski sağlığına kavuşmayı başardı. (DHA)   Sık rastlanan bir rahatsızlık   
Penis kırılmaları bilinçsiz cinsel 
                ilişki 
              , penis sert halde iken yatakta aniden dönme, mastürbasyon esnasında anormal bükülme, ereksiyonu sonlandırmak için penisin bükülmesi gibi durumlarda oluşabiliyor. Bu tür durumlarda penis şişiyor ve morarıyor. Erkek aniden ağrılar içinde kıvranmaya başlıyor. Vakaların verdiği bilgiler çoğunlukla yanlış. Hekimlerine "sabahleyin yataktan düştüm" ya da "çocuğumu severken aniden penis bölgeme tekme attı ve birden penisim şişti anlayamadım" diyerek doğru bilgi vermiyorlar.  
Penis kırılmaları olağan bir durum olmasına rağmen vakalar utandıklarından hastaneye gitmedikleri için sayıları bilinmiyor. Uluslararası tıp literatüründe her 175 bin hastane başvurusundan birinin penisin bu tür yaralanması olduğu yazılı. Örneğin 
                Almanya 
              'da yılda 600 erkek cinsel ilişki sırasında penisini kırdığı için hastaneye gidiyor. Onların aralarında da utandığı için doktora gitmeyenlerin sayısı az değil. Uzmanlar hemen doktora görünülürse oluşabilecek iktidarsızlık tehlikesinin de önlenebileceğini belirtiyorlar.  