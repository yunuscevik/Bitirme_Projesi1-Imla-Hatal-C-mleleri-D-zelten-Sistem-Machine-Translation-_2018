

  
    
      
       
     
	Geçtiğimiz yılın Aralık ayında yapılan ameliyatı gerçekleştirenlerden Stellenbosch Üniversitesi uzmanlarından Profesör Frank Graewe, Güney Afrikalı olduğu belirtilen ancak kimliği gizli tutulan hastanın kız arkadaşının hamile olduğunu duyurdu. 

	Nakil yapılan 21 yaşındaki siyah hastanın yanlış yapılan bir sünnet ameliyatından sonra sadece  1 santimetrelik bir penisi kalmıştı. 

	Cape Town’daki Tygerberg Hastanesi’nin iş birliğiyle 11 Aralık’ta yapılan ve 9 saat süren ameliyatla penis nakli gerçekleştirilen hastanın geçen Mart ayında ereksiyon olarak kız arkadaşıyla başarılı bir şekilde cinsel ilişkiye girdiği açıklanmıştı. 

	Hastanın kız arkadaşı dört aylık hamile olduğunu açıkladı. Ameliyatı gerçekleştiren ekipten Prof. Andre van  der Merwe, 18 yaşında penisini kaybeden hastanın ten  rengiyle yeni penisinin ten rengi arasındaki çok küçük bir farklılık dışında her şeyin normal olduğunu kaydetti.  

	DHA 
  
 
