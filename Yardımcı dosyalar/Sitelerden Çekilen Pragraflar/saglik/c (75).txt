

  
    
      
       
     
	Beyaz tenliler, D vitamini  sentezi açısından esmer tenlilerden daha avantajlı.  
	 
	Antalya Kamu Hastaneleri Birliği Genel Sekreteri ve Klinik Biyokimya Uzmanı Prof. Dr. Necat Yılmaz da bu konuya dikkat çekti.  
	 
	Antalya'da yapılan bir araştırmada,  D vitamini  eksikliğinin kalp  krizine yol açtığının tespit edildiğini söyleyen Yılmaz, değişen yaşam koşulları ve şehir hayatının insanları kapalı ortamlarda yaşamaya mahkum ettiğini, bu nedenle Antalya gibi bol güneşli bir kentte yaşayanlarda bile şiddetli D vitamini eksikliği görülebildiğini kaydetti. 

	Yılmaz, akut  koroner sendrom tanısı alan hastalarda,  kalp spazmı  geçirenlere oranla D vitamini eksikliğinin üç kat daha fazla görüldüğünü vurguladı.  
	 
	AÇIK HAVADA DAHA ÇOK VAKİT GEÇİRİN 
	 
	 Esmerlerin  güneşlenerek  çok daha az D vitamini sentezleyebildiğine dikkat çeken Yılmaz, "Güneş ışınlarını deri yoluyla sentezlediğimiz D vitamini için mutlaka açık havada daha fazla zaman geçirmek ve çocukları güneşe çıkarmak lazım. Vitamin  D, 200'den fazla genin üretilmesinden sorumlu bir prohormon olup, kan düzeyini mililitre başına 30 nanogram üzerinde tutulması gerekmektedir. Bu nedenle de kendimizi ve çocuklarımızı açık havada daha çok vakit geçirmeye zorlamalıyız" diye konuştu. 

	 AA 
	  
  
 
