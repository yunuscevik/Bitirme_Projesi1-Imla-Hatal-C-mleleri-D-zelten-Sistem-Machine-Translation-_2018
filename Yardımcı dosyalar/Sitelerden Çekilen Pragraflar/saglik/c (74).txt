

  
    
      
       
     
	Giderek yoğunlaşan günlük yaşam temposu, beslenme alışkanlıklarımızdaki değişiklikler, hareketsiz yaşam, tütün  ve alkol  tüketimi, stres , ihmal  edilen sağlık  taramaları ve daha pek çok faktör, kanser  vakalarındaki artışın en önemli nedenleri... 

	Şişli Belediye Başkanı Hayri İnönü ve Türk Kanser Derneği Başkanı Burak Duruman’ın açılışını gerçekleştirecekleri bu organizasyonda kanserle ilgili tüm  sorularınıza cevap bulacaksınız. 

	Etkinlik alanında kurulacak olan AVON  Onkoloji Çadırı’nda, meme ve prostat kanseri  başta olmak üzere tüm kanser türleriyle ilgili sorular Gayrettepe Florence Nightingale  Hastanesi’nin alanında uzman hekimleri tarafından cevaplanacak.  

	Etkinlik boyunca çadırlarda kurulu ekranlarda, meme ve prostat kanserleri ile ilgili bilgilendirme videoları yayınlanacak ve belli saatlerde, uzman hekimler canlı olarak katılımcıların kanser hakkındaki sorularını yanıtlayacaklar.  

	Nevşah Fidan Karamehmet, yeni kitabının ilk imza gününü de bu etkinlikte gerçekleştirecek. 

	Sigara ve alkol bırakma uygulamaları, vücut kitle indeks ölçümleri, yağ, kemik  ölçümleri ve sağlığınıza dair birçok ölçüm ve uygulama da tüm gün boyunca ücretsiz olarak yapılacak. 

	 ÇIKMAK İSTEMEYECEKSİNİZ! 
	  

	Usta çadırında sağlıklı, lezzetli pişirme ve saklama teknikleri uygulamalı olarak anlatılırken kurulacak alanda bu yöntemleri deneyimleme şansı da olacak. 

	Psiko-onkoloji çadırında alanında uzman psikologlar, hem kanserde psikolojik yaklaşımları anlatacak hem de soruları yanıtlayacak. 

	Yoga – meditasyon çadırında belirli aralıklarla yoga ve meditasyon uygulamaları yapılacak ve tüm bu etkinliklere katılım ücretsiz olacak.   
 
