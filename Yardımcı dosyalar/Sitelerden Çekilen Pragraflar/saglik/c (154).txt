
	Ramazan ayında sofralarda mutlaka meyan şerbeti bulundurulması gerektiğine dikkat çeken Dr. Coşkun, şöyle konuştu: 
	“Ramazan ayının sıcak mevsimlere denk gelmesi ve oruç tutma süresinin artması sebebiyle birçok zorlukla karşılaşırız. Sıcak ve uzun saatlerin en iyi şekilde atlatılması gerektir. Bu zorlanmaları iftar ve sahurda alacağımız önemli besin değeri olan meyan kökü şerbetiyle aşabiliriz. Ramazan’ın gözde içeceği susuzluk gideren meyan kökü şerbeti, asitli içecekler gibi mideye zarar vermiyor tam tersi mideyi hem rahatlatıyor hem de susuzluğu gideriyor. İftar ve sahurda içilecek bir bardak meyan kökü şerbeti, susuzluk hissini gidermede yardımcı olacaktır.” 
	Ramazan sofralarında ister istemez yemeğin dozunun kaçtığını kaydeden Dr. Coşkun, sözlerini şöyle tamamladı: 
	“Bu nedenle meyan kökü şerbeti mutlaka sofraya konulmalı. İftarı hurma ile açtıktan sonra yemeğe geçmeden bir bardak meyan şerbeti içilmesi hazımsızlığa iyi gelir. Meyan kökünün içinde 115 etken madde var. Bedene girdiği andan itibaren hazımsızlık, susuzluk, şişkinlik mide yaraları, ülser gibi birçok mide hastalıklarında da tedavi edici özelliğe sahiptir. Sesi güzelleştirir, solunumu açar, nefes darlığına iyi gelir varsa yaranız mide de on iki parmak bağırsağında ona müthiş derecede faydalıdır.”   
