
	Kozkale Akupunktur’dan Dr. Yeşim Koz, oruç ile ilgili olarak, “Oruç insanların gıda, içecek ve vücudun temel ihtiyaçlarından istekli ve kendi iradeleri ile çekimser kalmaları inanca dayalı bazı toplumlarda kültürel gelenek olarak binlerce yıldır var olmuştur. Sokrates, Platon ve Aritoteles ile birlikte modern tıbbın babası Hipokrates orucun birçok faydalarından bahsetmiştir. Detoks, gençleştirme, zihinsel ve ruhsal netlik kazanmak için binlerce yıldır kullanılmaktadır. Bizim toplumumuzda inanca dayalı dinimizin emri olan oruç bedensel, zihinsel temizlik ve kalp detoksu için çok önemli bir araçtır. Temizlik daha iyi fiziksel sağlık, zihinsel berraklık geliştirmek kişinin sezgisel durumunu arttırmak, şefkat, sabır, sakinlik gibi güzel duygulara sahip olmaya zemin hazırlar. Oruç vücudu kapatma duyguları, düşünceleri ve kelimeleri dikkatli kullanma zamanıdır” dedi. 

	Koz, Ramazan’da doğru besinler tüketerek vücudumuzla birlikte ruhumuzu da arındırabileceğimizi belirterek, “Yediğimiz ve içtiğimiz besinlerle daha duyarlı hale gelebilir aynı zamanda dış çevreden gelen uygunsuz enerji ve duyguları emen zayıf, korumasız hale gelebiliriz. Üzgün kızgın endişeli korkulu oluşunuzda yemek yemekten kaçının. İnsanlar duygusal durumu karışık iken yemek yemiş ise yemek vücut için dengesizlik oluşturur. Depresif veya üzgün olduğunda yemek yediği zaman balgam ile öksürük nefes darlığı tezahür eder. Bu akciğer enerjisini etkiler. Bunun gibi şok korku böbrek enerjisini, öfke, kızgınlık, sinirlilik karaciğer enerjisini, kaygı dalak enerjisini, sabırsızlık kalp enerjisini etkiler. Huzurlu sakin neşeli aile ortamında ya da mutlu olduğunuz zamanlarda yemek yemek vücudun dengesi için önemlidir. 
	Yediğimiz yemeğin hangi ruh haliyle yediğimiz, ne yediğimiz, yediklerimizin nasıl pişirildiği gibi şeyler farkında olmadığımız önemli unsurlardan sadece bir kaçıdır. Sakin, hızlı, endişeli, başaramama korkusu gibi cevabımız ne olursa olsun yemeği huşu içinde yemek çok önemli. Ramazan ayı bize huzuru, sakinliği ve sabrı hissettiriyor. Bu ayda sadece yanlış besinler tüketmek yerine doğru besinler tüketirsek vücudumuzla birlikte ve ruhumuzu da arındırmış olacağız” ifadelerini kullandı. 

	Akupunkturun etkisininin bu noktada önemli olduğunu söyleyen Koz, “Akupunktur vücudumuzun dengesini ve enerji düzeyini dengede tutarken kişi kendini daha enerjik, isteği kontrol altında (tatlı, yağlı ve ağır besinleri tüketmemizi engellemek) çabuk doymak, istekli olarak su içmek (kola, meşrubat, hazır meyve suları tüketmemek. Bunların yerine şekersiz kuru meyveli hoşaf kabuk tarçınla) gibi vücudun dengede kalmasını sağlamaktır. 17 saatlik açlıktan sonra boş mideye birden yüklenmemek için sıcak bir çorbayla başlamak mideyi aktive ettikten sonra 10-15 dakika bekleyip sonra yemeğe devam etmek gerekir. Akupunktur tedavisi çabuk doymanızı sağlayarak aşırı yemek yeme, ağır karbonhidrat tüketmenizi önleyecek. İftar vakti olan 8-8.30pm vücut saati olarak bu yıl için dolaşım sistemi, beyin ve üreme organlarının enerji toplama ve aktif olma saatine gelmekte 9-11pm tiroid ve adrenal aktif olduğu metabolizma ve sıcaklıktan sorumlu olup yemekten uzak durma saatidir. Bu saat gevşeme, huzur bulduğunuz bir an olmalıdır. İftar saatinde tatlı, işlenmiş karbonhidrat yoğun istek duyulabilir eğer tüketirseniz böbrek bölgesinde alt sırtta ağrı duyabilirsiniz. Saat 9-11 de ise kan damarları tamir fazına geçer. Eğer bu saatte baş ağrınız varsa ağır bir tamir var demektir. Bu saatlerde yani iftar saatinde hafif bir şeyler yemek vücudun kendi tamirine katkıdan bulunmak demektir. Ayrıca iftardan sonra kendinizi yorgun ve halsiz de hissetmezsiniz” dedi. 
	Dr. Yeşim Koz, “Her organ günlük olarak size gelişmiş sağlık ve refah için kendini tedavi etmek için bir fırsat sunuyor. Ramazan ayı da vücudumuzun genel temizliği hem bedenen hem ruhen çok önem taşımaktadır. Bu ayda sadece gündüz yememek değil sonrasında da doğru sadece ihtiyacı olan kadar beslenmek vücudun arınmasına fırsat vermek gerekmekte. Akupunktur bedenin hem enerjik olması hem de doğru beslenmesini sağlamak için çok etkili bir yöntemdir. Bu ayda özellikle kilo probleminiz varsa akupunkturu hayatınıza katmanızda fayda var” ifadelerini kullandı. 

	İftar ve sahur arasında tıkanırcasına yemek yemekten ve özellikle işlenmiş gıdalardan kaçınılması gerektiğini belirten Koz sözlerine söyle devam etti; “Tane karabiber, zencefil, kabuk tarçın, rezene ve biberiye ile çay için. Renkli besinler tüketin. Sebze, meyve ve beyaz et ağırlıklı beslenin. Bol su içmeyi ihmal etmeyin. Çok çiğneyin ve yavaş yiyin. Tatlı ihtiyacınızı hurmayla (3-5 Adet) karşılayın Akupunktur iğneleri orucu bozmamakla beraber oruç tutan kişinin açlık kan şekeri düştüğü için baş ağrısı, halsizlik yaşamasını önler ve ramazanın huşusunu hissedebilecek sakinliğe sahip olması nedeniyle ramazanın gerçek manada yaşamamıza fırsat verir. Bu yöntemle vücuda dışarıdan hiçbir şey vermeden Vücut eczanenizi kullanarak var olan ile vücudunuzu dengede tutabilirsiniz. Bu nedenle akupunktur tedavisine ramazan ayında daha sağlıklı olmak ve bağımlılıklarımızdan kurtulabilmek için başlamanın tam zamanı. Bu ayı her manada en güzel ve en doğru şekilde geçirmek beden ve ruh sağlığımız için çok önemlidir.” 
	  
