

  
    
      
       
     
	
		Türk Böbrek  Vakfı Başkanı Timur Erk, bugüne kadar vakıf bünyesinde yapılan çalışmalarda  böbrek  sağlığı ve beslenme  alışkanlıkları konusunda önemli bir yol kat ettiklerini belirterek “Özellikle aşırı  tuz  ve  şeker  tüketimi önüne geçmek ve yeterli  su  tüketmek gibi hayati önem taşıyan konularda kampanyaları devam ettiriyoruz.  ramazan  boyunca sadece  böbrek sağlığı açısından değil; kas, deri, sindirim ve boşaltım sistemi için de hayati derecede öneme sahip olan su, günlük beslenmede öncelikle ele alınması gereken besin öğelerinin başında gelmelidir” dedi.  
	
		Sağlık olmadan oruç  farzının yerine getirilemeyeceğine dikkat çeken Türk Böbrek Vakfı Başkanı Timur Erk, hemodiyaliz hastaları ve böbrek fonksiyon bozukluğu fazla olan hastaların sağlıkları tehlikeye gireceğinden oruç tutmamaları konusunda uyarıda bulundu. 
		  
	
		TBV Başkanı Erk, kişilerin iftar-sahur arasında bol sıvı almaları, yeterli beslenmeleri, hayati ilaçlarını doz-saat ayarlaması yaparak mutlaka kullanmaları vedinlenmelerinin son derece yararlı olacağını belirterek “Ayrıca, böbrekler açısından bir hastalığı söz konusu olmayan bireylerinde böbrek sağlığını tehlikeye atmamak adına aşırı tuz  ve yeterli su tüketimine ayrıca özen göstermeliler” diye konuştu.  
	
		 İHA   
 
  
 
