
	Plastik, Rekonstrüktif ve Estetik Cerrahi Uzmanı Doç.Dr.Erdem Güven, yaptığı açıklamada, “Dişiliğin en önemli sembollerinden olan saçların kaybı, sıklığının azalması veya incelmesi bile, bayanlarda beden imajı algısında ciddi sorunlara neden açabilmektedir. Saç, kadınların fiziksel görünümlerinin önemli kısmını oluşturur. Saçların parlak ve canlı olması insanların birbirlerini etkilemelerinde ve ilişkilerinde büyük önem taşır . Saçların canlılığı sağlığın ve kişinin kendini iyi hissetmesinin bir ifadesidir. Saç dökülmesine bağlı dış görünüm ile ilgili olumsuz kaygılar, psikolojik sorunlar oluşturmakta, yaşam kalitesini etkilemektedir” dedi. 

	“Günde 100 telden fazla kayıp bir işaret olabilir. Özellikle sağlıklı saçlarının olduğunu düşündüğümüz bireylerde günlük 20-30 arası saç dökülmesi normal olarak nitelendirilir” diyen Doç.Dr.Erdem Güven, “Öncelikler bir cildiye mütehassısı tarafından muayene edilmeniz ve gerekli gördüğü taktirde çeşitli kan tahlilleri yaptırmanız gerekebilir. Bu tetkikler basit bir kan sayımıyla başlayıp detaylı hormon tetkikleri, tiroid bozuklukları tahlillerine kadar uzanabilir. Saç dökülmelerini önlemek için; Proteinden, vitamin ve minerallerden zengin dengeli ve yeterli beslenme,Demir eksikliğine bağlı kansızlık (anemi) varsa tedavisinin sağlanması,Saçların çok sık boyanmasından kaçınılması ve özellikle organik ve bitkisel boyaların kullanılması,Saçlara yapılacak uygun bakım ve temizlik,Doğal yaşam, doğal ve kirlenmemiş suların kullanılması,Çok sıcak fön kullanılmaması,Kimyasal içerikli kozmetiklerden kaçınılması ve Saçlı derinin kan akımını bozacak şekilde çok gergin bir şekilde topuz yapılmaması önem taşır” diye konuştu. 

	Doç.Dr.Erdem Güven, açıklamasını şöyle sürdürdü; “Hormonal bozukluluklar veya vitamin-mineral eksiklikleri ilaçlar ve diyet katkıları ile tedavi edilebilir, Kansızlık (anemi) demir preperatları ve ürünleri ile tedavi edilebilir. Bu bireylerde Medikal (ilaç) tedavisini takiben, çoğu zaman saç dökülmesi durdurulabilir ve hatta kökleri ölmemiş saçlar yeniden çıkabilir. Medikal tedaviye cevap vermeyen durumlarda da saç ekimi yapılabilir. Bu şekilde yapılan tedavi kalıcıdır. Saç dökülmesinde özellikle altta yatan neden biliniyorsa bu neden tedavi edilmelidir. Ancak herhangi bir neden bulunmayan kişilerde saç ekimi etkili ve güvenli bir tedavi metodudur. Bu tedavinin alternatifi halen mevcut değildir.Saç nakli, cerrahi bir işlemdir. Saç dökülmesinin en etkili tedavi yöntemidir. Objektif sonuçlar elde edilir. Saç ekim işlemi özel bir hazırlık gerektirmez. Donör alan dediğimiz bölgede yeterli saç var ise herkese yapılabilir.”  
